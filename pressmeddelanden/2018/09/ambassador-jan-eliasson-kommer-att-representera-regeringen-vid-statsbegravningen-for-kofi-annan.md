# Ambassadör Jan Eliasson representerar regeringen vid statsbegravningen för Kofi Annan

Ambassadör Jan Eliasson kommer att representera regeringen vid statsbegravningen för Kofi Annan, före detta generalsekreterare i FN, i Accra den 13 september.


Kofi Annan föddes i Ghana 1938 och var FN:s generalsekreterare mellan 1997 och 2006. Tillsammans med FN tilldelades han 2001 Nobels fredspris. Vid statsbegravningen kommer FN:s generalsekreterare António Guterres att delta tillsammans med stats- och regeringschefer och andra höga företrädare från en rad länder. Jan Eliasson är tidigare ordförande i FN:s generalförsamling och vice generalsekreterare i FN. Han har också varit svensk utrikesminister.
