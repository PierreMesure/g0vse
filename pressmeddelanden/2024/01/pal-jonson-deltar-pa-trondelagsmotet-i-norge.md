# Pål Jonson deltar på Tröndelagsmötet i Norge

Fredag den 12 januari besöker försvarsminister Pål Jonson Norge för att delta på konferensen Tröndelagsmötet i Trondheim. Försvarsministern kommer även att besöka Marine Corps Prepositioning Program och Forsvarets Logistikk Organisasjon vid Vaernes garnison.

Under Tröndelagsmötet kommer Pål Jonson att delta i en paneldebatt tillsammans med norska försvarsministern Bjørn Arild Gram om samarbete och säkerhet i en ny tid. Tröndelagsmötet är en årlig förekommande konferens där bland annat politiker, samt befattningshavare inom näringsliv och myndigheter och andra intresserade deltar.

Försvarsministern kommer också att besöka Vaernes garnison där norska Forsvarets Logistikk Organisasjon är beläget. Det är också en av platserna där USA genom Marine Corps Prepositioning Program-Norway i bergrum förvarar amerikansk militär utrustning.
