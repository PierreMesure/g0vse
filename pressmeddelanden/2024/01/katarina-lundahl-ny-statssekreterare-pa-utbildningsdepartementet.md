# Katarina Lundahl ny statssekreterare på Utbildningsdepartementet

Regeringen har i dag utsett Katarina Lundahl till statssekreterare hos skolminister Lotta Edholm.

Katarina Lundahl kommer närmast från rollen som biträdande chef och politiskt sakkunnig på Liberalernas samordningskansli i Statsrådsberedningen. Hon får bland annat ansvar för frågor gällande gymnasieskolan, utbildning för vuxna och studiemedel. Dessa frågor tas över från Erik Scheller som idag utsetts till statssekreterare hos arbetsmarknads- och integrationsminister Johan Pehrson.
