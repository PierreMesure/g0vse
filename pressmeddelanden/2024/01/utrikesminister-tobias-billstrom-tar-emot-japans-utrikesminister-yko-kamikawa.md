# Utrikesminister Tobias Billström tar emot Japans utrikesminister Yōko Kamikawa

Onsdag den 10 januari tar utrikesminister Tobias Billström emot Japans utrikesminister Yōko Kamikawa. På dagordningen för mötet står både bilaterala frågor och den utrikes- och säkerhetspolitiska situationen i Europa, den indo-pacifiska regionen samt läget i Mellanöstern.

Innan mötet finns det möjlighet för ett fototillfälle.

Sverige och Japan har sedan länge utmärkta relationer. Det är en prioritering för hela den svenska regeringen att fördjupa relationerna med Japan. Samarbetet utgår från gemensamma värderingar och stöd för den regelbaserade världsordningen. Det inkluderar bland annat omfattande utbyte inom handel, investeringar, säkerhets- och försvarspolitik, forskning, kultur och multilaterala frågor.
