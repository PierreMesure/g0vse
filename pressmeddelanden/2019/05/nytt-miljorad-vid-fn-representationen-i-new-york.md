# Nytt miljöråd vid FN-representationen i New York

Regeringen har utsett Johanna Lissinger Peitz till specialattaché (miljöråd) vid Sveriges ständiga representation vid FN i New York till och med den 30 september 2019.

Johanna Lissinger Peitz ska ansvara för förberedelserna inför FN-mötet Climate Summit som äger rum under hösten 2019. Uppdraget som specialattaché sträcker sig till den 30 september 2019.

Johanna Lissinger Pietz är ämnesråd vid Miljödepartementet och har lång erfarenhet som Sveriges chefsförhandlare och som en av EU:s tre förhandlare vid internationella klimatförhandlingar.
