# Ny ambassadör i Australien

Regeringen har utsett Henrik Cederin till ambassadör i Canberra.

Henrik Cederin är för närvarande ambassadör i Lusaka. Han har tidigare varit biträdande chef vid UD:s Asien- och Oceanienenhet. Han har även tjänstgjort vid ambassaderna i Seoul, Tel Aviv och Tokyo samt vid Sveriges representation i Bryssel.

Henrik Cederin tillträder sin nya befattning den 1 september i år.
