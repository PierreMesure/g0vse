# Ny ambassadör i Iran

Regeringen har utsett Mattias Lentz till ambassadör i Teheran.

Mattias Lentz är för närvarande ministerråd vid UD:s Asien- och Oceanienenhet. Han har tidigare haft ledande uppdrag inom ramen för EU:s utrikestjänst i Manila respektive Peking. Han har även tjänstgjort bland annat vid ambassaderna i New Delhi, Peking och Jakarta.

Mattias Lentz tillträder sin nya befattning den 1 september i år.
