# Paulina Brandberg besöker Gävle

Tisdag den 18 april besöker jämställdhets- och biträdande arbetsmarknadsminister Paulina Brandberg Gävle där hon bland annat ska göra ett verksamhetsbesök vid Myndigheten för arbetsmiljökunskap samt besöka en kvinnojour.

Under tisdagen kommer Paulina Brandberg att göra ett besök vid Myndigheten för arbetsmiljökunskap (Mynak). Myndigheten är ett nationellt kunskapscentrum för arbetsmiljöfrågor. Hon kommer även att besöka en lokal kvinnojour samt verksamheten Shanazi Hjältar, som arbetar för ett jämställt samhälle fritt från hedersrelaterat våld och förtryck.

Media är välkomna att delta under delar av dagen. Kontakta pressekreterare Anton Johansson vid intresse, se presskontakt nedan.
