# Pål Jonson besöker Göteborgs garnison

I dag den 27 april besöker försvarsminister Pål Jonson Göteborgs garnison där Älvsborgs amfibieregemente (Amf 4) och Försvarsmedicincentrum (FömedC) är placerade. Senare under dagen håller Pål Jonson ett föredrag för Föreningen för Göteborgs försvar.

Försvarsminister Pål Jonson gör idag ett förbandsbesök i Göteborg för att ta del av utbildningen av värnpliktiga.

Pål Jonson träffar Amf 4:s regementschef överste Fredrik Herlitz och sedan även chefen för Försvarsmedicincentrum, överstelöjtnant Göran Sandström. Därefter visar bevakningsbåtkompaniet en bordningsaktion med en bevakningsbåt 88.

Avslutningsvis håller försvarsministern ett föredrag för Föreningen för Göteborgs försvar som är en av Sveriges största föreningar för försvars- och säkerhetspolitiskt intresserade.
