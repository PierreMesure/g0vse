# Bistånds- och utrikeshandelsminister Johan Forssell besöker Åre Business Forum

Idag fredagen 21 april besöker bistånds- och utrikeshandelsminister Johan Forssell Åre Business Forum. Under eftermiddagen kommer statsrådet bland annat hålla ett anförande på temat ”Strategi för handel och investeringar i en ny tid”.

Under besöket deltar statsrådet även i ett scensamtal med företagsledare och entreprenörer i näringslivet och kommer där berätta mer om hur regeringen arbetar för att öka tillväxten i Sverige.

Åre Business Forum samlar personer och bolag från olika branscher och positioner och agerar mötesplats för nyckelpersoner från näringsliv och politik. Forumet startade 2010 under namnet Åre Kapitalmarknadsdagar.
