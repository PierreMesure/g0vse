# Energi- och näringsminister Ebba Busch besöker Västerbotten

Den 18-19 april är energi- och näringsminister Ebba Busch på resa i Västerbotten. Under onsdagen kommer ministern bland annat att besöka Sveriges djupaste gruva, 1500 m, Renströmsgruvan i Bolidenområdet.

Vid besöket hos Boliden Renström kommer Ebba Busch besöka gruvan och samtala om bland annat tillståndsprocesser, prospektering, potentiella fyndigheter och nya gruvor.

## Program onsdag den 19 april

9.30–11.30 Besöker Boliden Renström

13.30–14.10 Besöker Campus Skellefteå vid Luleå tekniska universitet för att ta del av projektet Digital stadsutveckling som finansieras av Vinnova

14.25–14.40 Samtal med VD:ar vid nätverket Regional Energis vårmöte

För mer information kontakta pressekreterare Andia Gemsjö.
