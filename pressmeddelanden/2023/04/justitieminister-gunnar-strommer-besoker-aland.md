# Justitieminister Gunnar Strömmer besöker Åland

På fredag den 28 april besöker justitieminister Gunnar Strömmer Åland. Där ska statsrådet bland annat träffa Ålands landskapsregering och vicelantrådet Harry Jansson. Justitieministern och vicelantrådet kommer också att hålla en gemensam pressträff samma dag kl. 16.30, finsk tid.

För mer information och intervjuförfrågningar kontakta pressekreterare Erica Wide.

Justitieministern kommer under dagen även att träffa Ålands lagtings talmän, landshövdingen, Ålands polismyndighet, gränsbevakningsväsendet, samt representanter för åländska rederier.

I samband med besöket bjuds representanter för media till en pressträff kl. 16.30.
