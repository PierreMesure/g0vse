# Sverige deltar i världsutställningen i Osaka i Japan (Expo 2025)

Sverige kommer att delta vid världsutställningen i Osaka i Japan 2025 genom en gemensam nordisk paviljong. Satsningen innebär möjligheter att främja svensk export, investeringar till Sverige och den nordiska regionen.

Utställningen äger rum den 13 april till 13 oktober 2025 på temat ”Designing Future Society for Our Lives”. Japan förväntar sig cirka 28 miljoner besökare.

En världsutställning erbjuder goda möjligheter för främjande av export, investeringar och Sverigebilden, och kan därmed bidra till sysselsättning och tillväxt i Sverige. Regeringen har även för avsikt att finansiera näringslivsfrämjande satsning mot strategiskt viktiga marknader i Asien under mandatperioden.

Sveriges deltagande finansieras av både stat och näringsliv. Förutom att kostnaderna delas mellan de nordiska länderna bidrar det Nordiska ministerrådet med finansiering.
