# Anne Vadasz Nilsson ny generaldirektör för Kammarkollegiet

Regeringen har i dag beslutat om att utse Anne Vadasz Nilsson till generaldirektör för Kammarkollegiet. Anne Vadasz Nilssons förordnande som generaldirektör och chef för Kammarkollegiet gäller från och med den 1 maj 2023 till och med den 20 april 2029.

– Jag är glad över att Anne Vadasz Nilsson har tackat ja till uppdraget som generaldirektör för Kammarkollegiet. Hon har gedigen erfarenhet från olika delar av staten, djup kunskap i konkurrensfrågor och dessutom erfarenhet av att leda en stor myndighet, säger civilminister Erik Slottner.

Anne Vadasz Nilsson har en mycket lång erfarenhet inom statsförvaltningen och har tidigare varit generaldirektör för Energimarknadsinspektionen. Hon har vidare varit ställföreträdande generaldirektör på Konkurrensverket och även haft andra chefsbefattningar på myndigheten.

Anne Vadasz Nilsson tillträder sin tjänst som generaldirektör på Kammarkollegiet den 1 maj.
