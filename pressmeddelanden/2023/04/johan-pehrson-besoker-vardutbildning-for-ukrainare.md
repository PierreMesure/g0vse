# Johan Pehrson besöker vårdutbildning för ukrainare

Tisdag den 25 april besöker arbetsmarknads- och integrationsminister Johan Pehrson Sophiahemmet Högskola i Stockholm. Vid besöket deltar också Ukrainas vice hälsominister och Ukrainas ambassadör i Sverige. Sophiahemmet Högskola utbildar personer från Ukraina som vistas i Sverige under massflyktsdirektivet för att stärka deras möjligheter att få jobb inom svensk sjukvård.

Utbildningen vid Sophiahemmet riktar sig till ukrainare med tidigare utbildning i eller arbetslivserfarenhet av sjukvård, och består bland annat av studier i det svenska språket och sjukvårdssystemet.

Under besöket medföljer Ukrainas vice hälsominister Iryna Mykytjak och Ukrainas ambassadör i Sverige Andrii Plakhotniuk.

Vid intresse från media för att följa med, kontakta pressekreterare Christoffer Heimbrand, se presskontakt nedan.
