# Innovationslandet Sverige i fokus när Mats Persson besöker Örebro universitet

I morgon, onsdagen den 12 april, besöker utbildningsminister Mats Persson Örebro universitet. Ministern kommer bland annat att hålla ett anförande om hur innovationslandet Sverige ska byggas med hjälp av forskning samt delta i en paneldiskussion.

Besöket på Örebro universitet kommer att inledas med att ministern presenterar sin syn på hur innovationslandet Sverige ska byggas genom bland annat framstående forskning samt vilka risker som medföljer om detta inte görs. Därefter följer en paneldiskussion på samma tema.

Under besöket kommer ministern även att medverka i rundabordssamtal med forskare. Fokus under samtalet är excellens och förutsättningar för excellens vid ett ungt universitet med stor bredd av forskning och utbildning. På agendan står även ett andra rundabordssamtal med studenter under ledning av studentkårens ordförande. Samtalets fokus är framtid och dagens utmaningar. Besöket avslutas med ett samtal mellan Mats Persson och universitetsledningen.
