# Statsminister Ulf Kristersson tog emot USA:s försvarsminister Lloyd J. Austin III

Idag tog statsminister Ulf Kristersson emot USA:s försvarsminister Lloyd J. Austin III på Regeringskansliet för ett möte. Under mötet diskuterades Sveriges och USA:s starka bilaterala relation och Sveriges Nato-anslutning.

Försvarsminister Austins besök i Sverige är det första besöket från en amerikansk försvarsminister på över 20 år.

– Viktigt samtal med försvarsminister Austin idag. Jag passade på att tacka för USA:s väldigt starka stöd. Sverige kommer bli en stark Natomedlem, säger statsminister Ulf Kristersson.
