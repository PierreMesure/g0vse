# Regeringen har överlämnat en skrivelse som behandlar Riksrevisionens rapport om de statliga servicekontoren

Regeringen har fattat beslut om en skrivelse med anledning av Riksrevisionens rapport om de statliga servicekontoren. I skrivelsen behandlar regeringen Riksrevisionens iakttagelser och rekommendationer i rapporten Skynda långsamt – de statliga servicekontoren i ny regi (RiR 2022:28).

I rapporten granskar Riksrevisionen den lokala statliga serviceorganisationen i Statens servicecenters (SSC) regi. Riksrevisionens övergripande slutsats är att den nya serviceorganisationen i SSC:s regi inte kan säkerställa att alla besökare får en likvärdig service av hög kvalitet. Riksrevisionen lämnar rekommendationer till regeringen, Statens servicecenter och samverkansmyndigheterna Arbetsförmedlingen, Försäkringskassan, Pensionsmyndigheten och Skatteverket.

Regeringen välkomnar granskningen och instämmer i huvudsak i de redovisade iakttagelserna. Rapporten utgör ett viktigt bidrag i det fortsatta arbetet med att utveckla servicekontorsverksamheten.
