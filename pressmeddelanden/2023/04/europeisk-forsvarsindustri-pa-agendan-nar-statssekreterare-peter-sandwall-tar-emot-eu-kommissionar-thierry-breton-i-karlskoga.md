# Europeisk försvarsindustri på agendan när statssekreterare Peter Sandwall tar emot EU-kommissionär Thierry Breton i Karlskoga

På onsdag den 19 april tar statssekreterare Peter Sandwall emot EU-kommissionär Thierry Breton under ett besök till försvarsindustrin i Karlskoga.

Under dagen kommer besök att ske vid bland annat Nammos, BAE-Bofors, SAAB och Eurencos anläggningar i Karlskoga.

Peter Sandwall är statssekreterare hos försvarsminister Pål Jonson. Thierry Breton är EU-kommissionär med ansvar för den inre marknaden.

Det finns möjlighet för media att träffa statssekreteraren och kommissionären i anslutning till Bofors hotell cirka klockan 15:00.

Därefter reser kommissionären till Stockholm för ett möte med försvarsminister Pål Jonson.
