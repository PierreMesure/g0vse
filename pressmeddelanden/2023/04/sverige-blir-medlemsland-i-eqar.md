# Sverige blir medlemsland i EQAR

Den europeiska samarbetsorganisationen European Quality Assurance Register for Higher Education (EQAR) godkänner Sverige som medlemsland.

– Det europeiska samarbetet för att säkra och upprätthålla kvaliteten inom högre utbildning är oerhört viktigt. Gemensamma principer för kvalitetssäkring stärker kvaliteten, främjar rörligheten och ökar Europas konkurrenskraft. Därför är jag glad att Sverige nu blir medlem i EQAR och aktivt kan delta i det viktiga arbete som organisationen gör, säger utbildningsminister Mats Persson.

Regeringen ansökte om att bli medlem i EQAR den 1 februari i år. Nu har ansökan blivit godkänd.
