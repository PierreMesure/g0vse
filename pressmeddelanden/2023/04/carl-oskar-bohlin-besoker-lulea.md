# Carl-Oskar Bohlin besöker Luleå

Under tisdagen 18 april och onsdagen 19 april besöker Carl-Oskar Bohlin, minister för civilt försvar, Luleå. I fokus står arbetet med civilt försvar som bedrivs i regionen.

Under tisdagen besöker Carl-Oskar Bohlin Sjöfartsverkets isbrytare Ymer samt träffar landshövdingen i Norrbottens län, Lotta Finstorp.

Under onsdagen besöker Carl-Oskar Bohlin Sunderby sjukhus. Under besöket kommer statsrådet få en föredragning av läkare verksamma på Sunderby sjukhus samt rundvandring med förevisning av sjukhusets olika funktioner. Besökets tema är vårdens beredskap vid masskadeutfall, kris och krig.

Under onsdagen är Carl-Oskar Bohlin också huvudtalare vid Myndighetsdagarna i Luleå som arrangeras av landshövdingarna i Norrbotten och Västerbotten, samt besöker Kustbevakningens kuststation i Luleå – den nordligast placerade kuststationen i Sverige.
