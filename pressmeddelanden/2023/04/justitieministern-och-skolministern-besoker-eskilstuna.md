# Justitieministern och skolministern besöker Eskilstuna

Idag, måndagen den 17 april, besöker justitieminister Gunnar Strömmer och skolminister Lotta Edholm Eskilstuna. Besöket görs med anledning av den senaste tidens våldsdåd i staden.

Besöket i Eskilstuna inleds klockan 13.00. Under eftermiddagen träffar statsråden företrädare för kommunen och polisen. Därefter görs ett besök på Rekarnegymnasiet där statsråden kommer att träffa medarbetare från både gymnasiet och närliggande förskola.

I samband med besöket finns särskild tid avsatt för media.

**Tid för media:** 16.15-16.45

**Plats:** Rekarnegymnasiet, Eskilstuna

För mer information och intervjuförfrågningar kontakta pressekreterare Caroline Opsahl.
