# Klimat- och miljöminister Romina Pourmokhtari deltar i World Economic Forum i Davos

Klimat- och miljöminister Romina Pourmokhtari har blivit inbjuden till att delta vid World Economic Forum i Davos den 18–19 januari.

Statsrådet har bland annat bjudits in att delta som hedersgäst i den så kallade ”Informal Gathering of World Economic Leaders (IGWEL): Charting the Course to COP28”, torsdag den 19 januari. På agendan står även deltagande i möten och seminarier om miljö- och klimatfrågor samt grön omställning tillsammans med politiker, näringslivsföreträdare och forskare.
