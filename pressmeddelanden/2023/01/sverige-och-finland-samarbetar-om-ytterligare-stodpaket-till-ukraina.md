# Sverige och Finland samarbetar om ytterligare stödpaket till Ukraina

Försvarsminister Pål Jonson och Finlands försvarsminister Mikko Savola undertecknar idag en finsk-svensk avsiktsförklaring som möjliggör för Finland att bistå Ukraina med tunga militära vapen till ett återanskaffningsvärde uppgående till över 4,11 miljarder kronor (370 miljoner euro).

– Det finsk-svenska samarbetet resulterar nu i ett ytterligare stort vapenpaket genom att det möjliggör för Finland att leverera tung militär materiel till Ukraina. Sverige och Finland är varandras närmsta allierade och avsiktsförklaringen idag visar att det inte finns någon förutbestämd gräns kring hur detta samarbete kan utvecklas, säger försvarsminister Pål Jonson.

Den finska leveransen av tung militär utrustning till Ukraina görs möjlig genom tidigare fattade regeringsbeslut, det svensk-finska samförståndsavtalet om fördjupat militärt samarbete och undertecknandet av dagens avsiktsförklaring.
