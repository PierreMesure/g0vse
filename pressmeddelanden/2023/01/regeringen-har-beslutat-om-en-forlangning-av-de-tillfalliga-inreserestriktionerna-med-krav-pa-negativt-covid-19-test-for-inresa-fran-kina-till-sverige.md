# Regeringen har beslutat om en förlängning av de tillfälliga inreserestriktionerna med krav på negativt covid-19-test för inresa från Kina till Sverige

Regeringen beslutade 26 januari att förlänga de tidigare beslutade inreserestriktionerna som innebär att resenärer från Kina ska kunna visa upp ett negativt testsvar för pågående covid-19-infektion vid ankomsten till Sverige, oavsett om man är vaccinerad eller inte.
Kravet på intyg om negativt testsvar började gälla den 7 januari och gäller för närvarande till och med den 18 februari 2023.

Testkravet gäller för vuxna personer och barn över 12 år som är tredjelandsmedborgare. Det finns vissa undantag från testkravet som till exempel inte gäller för personer som har uppehållstillstånd i Sverige, som är varaktigt bosatta i EU och EES eller som har trängande familjeskäl. Svenska medborgare omfattas inte av inreserestriktionerna.
