# Mats Persson besöker Linköpings universitet

I dag, måndag den 30 januari, reser utbildningsminister Mats Persson till Linköping för att besöka Linköpings universitet och träffa professorer och studenter från lärosätet. Hållbara energisystem är ett ämne som är i fokus under dagen.

Besöket på universitetet inleds med ett lunchsamtal med rektor Jan-Ingvar Jönsson och universitetsledningen. Därefter presenteras lärosätets forskning med fokus på hållbara energisystem och forskningsprogrammet Wallenberg AI, Autonomous Systems and Software Program (WASP). Ministern kommer också att ta del av arbetet med decentraliserad utbildning och träffa företrädare för studentkårerna.
