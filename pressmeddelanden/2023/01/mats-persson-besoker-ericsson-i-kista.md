# Mats Persson besöker Ericsson i Kista

I dag, torsdag den 26 januari, besöker utbildningsminister Mats Persson telekomföretaget Ericsson i Kista. Ministern ska bland annat träffa företagets teknikchef Erik Ekudden för ett samtal om hur den omfattande kompetensbrist som finns i hela landet kan lösas.

Samtalet kommer även fokusera på hur forskning och utveckling än bättre kan omvandlas till goda miljöer för näringslivet, både för att hitta nya talanger och uppfinningar och för att göra Sverige till en gynnsam investeringsmiljö för företag.

Klockan 15.00 är Mats Persson tillgänglig för intervjuer. Kontakta pressekreterare Agnes Eklund för mer information.
