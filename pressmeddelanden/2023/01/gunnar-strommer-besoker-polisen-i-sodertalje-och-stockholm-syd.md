# Gunnar Strömmer besöker polisen i Södertälje och Stockholm Syd

Måndag den 23 januari besöker justitieminister Gunnar Strömmer lokalpolisen i Södertälje och polisområde Stockholm Syd. I fokus för besöken är arbetet mot den grova organiserade brottsligheten och de senaste veckornas våldsutveckling i Stockholm.

### Program i urval

**Kl. 13:45 – Lokalpolisområde Södertälje**
Under besöket får statsrådet information om lokalpolisens arbete i bland annat de särskilt utsatta områdena Ronna, Lina och Geneta. Statsrådet får också information om PAX Södertälje, som är en lokal samverkansmodell där kommun och polis arbetar tillsammans mot den organiserade brottsligheten.

**Kl. 14:30-15:00 – Tid för media vid Polishuset i Södertälje**
Kontakta pressekreteraren för mer information och anmälan.

**Kl. 15:45 – Polisområde Stockholm Syd**
Polisområdet är Sveriges största polisområde och omfattar tio kommuner och fem stadsdelar med cirka 1 miljon invånare. Under besöket får statsrådet bland annat information om vilka åtgärder polisen vidtar med anledning av den eskalerande våldsutvecklingen i Stockholm de senaste veckorna.

**Kl. 17:30-18:00 – Tid för media vid Polishuset i Västberga**
Kontakta pressekreteraren för mer information och anmälan.
