# Startskottet för Johan Pehrsons prao-turné går i Västerås

Den 16 januari besöker arbetsmarknads- och integrationsminister Johan Pehrson Västerås. Han kommer under dagen att träffa representanter för organisationer som arbetar i Bäckby för att lära sig mer om deras arbete och diskutera integrationsfrågor, samt göra prao på Aros Pizzeria.

Under dagen i Västerås ska Johan Pehrson göra verksamhetsbesök vid Utveckling Bäckby och Rädda barnens tjejforum i Bäckby. Han kommer även besöka Aros Pizzeria där han ska göra prao. Besöket utgör starten för en prao-turné där Johan Pehrson besöker olika typer av arbetsplatser för att få en djupare förståelse för deras förutsättningar och problem kopplat till arbetsmarknaden.

Vid intresse från media för att följa med under besöket, kontakta pressekreterare Christoffer Heimbrand, se presskontakt nedan.
