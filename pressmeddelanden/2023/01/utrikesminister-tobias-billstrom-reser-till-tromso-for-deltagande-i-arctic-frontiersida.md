# Utrikesminister Tobias Billström reser till Tromsö för deltagande i Arctic Frontiers

Den 31 januari reser utrikesminister Tobias Billström till Tromsö för att delta i konferensen Arctic Frontiers. Den årliga norska internationella Arktiskonferensen har ett brett deltagande av beslutfattare, näringsliv, forskare, internationella organisationer, och urfolk.

– Jag ser fram emot att tillsammans med nordiska och internationella deltagare diskutera de utmaningar Arktis står inför i denna turbulenta tid. Som arktiskt land har Sverige en särskild roll och ansvar för regionens utveckling, säger utrikesminister Tobias Billström.

I samband med besöket i Tromsö kommer utrikesminister Tobias Billström även ha ett program tillsammans med Islands utrikesminister Þórdís Kolbrún R. Gylfadóttir, finska statssekreteraren Johanna Sumuvuori under värdskap av Norges utrikesminister Anniken Huitfeldt. Tillsammans besöker de Kongsberg Satellite Services huvudkontor samt polarforskningsfartyget Kronprins Haakon.
