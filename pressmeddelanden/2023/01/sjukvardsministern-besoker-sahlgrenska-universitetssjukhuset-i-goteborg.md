# Sjukvårdsministern besöker Sahlgrenska Universitetssjukhuset i Göteborg

Onsdag den 18 januari besöker sjukvårdsminister Acko Ankarberg Johansson Sahlgrenska
Universitetssjukhuset i Göteborg. Ministern kommer att träffa personal och ledning för att på plats få veta mer om Sahlgrenska Universitetssjukhusets arbete, bland annat med kompetensförsörjning, vårdplatssituation, tillgänglighet och beredskap.

Kontakta pressekreterare Joel Apelthun för mer information och intervjuförfrågningar.

**Program**

Sjukvårdsministern kommer att besöka olika delar av verksamheten på Sahlgrenska universitetssjukhuset under förmiddagen den 18 januari. Bland annat kommer hon att ta del av Universitetssjukhusets arbete gällande tillgänglighet och vårdplatser, kompetensförsörjning för framtiden och beredskap för kris och katastrof.

Efter besöket finns möjlighet för media att träffa sjukvårdsministern:
Tid: Kl 12:30 – 13:00.
Plats: Sahlgrenska universitetssjukhuset - huvudentrén på Blå stråket 5.
