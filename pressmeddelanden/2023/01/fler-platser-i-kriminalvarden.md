# Fler platser i Kriminalvården

Regeringen har beslutat att bevilja en framställning från Kriminalvården om att ingå hyresavtal på anstalten Rödjan utanför Mariestad. Beslutet innebär en ökning med 48 platser som avses tas i bruk under 2023.

Det är angeläget för regeringen att säkra utbyggnaden av Kriminalvården och möjliggöra ytterligare platskapacitet i anstalter och häkten runtom i landet. Därför har regeringen beslutat att bevilja framställningar från Kriminalvården om att få ingå 25-årigt hyresavtal för nya platser på anstalten Rödjan. De nya platserna avses tas i bruk under 2023.

– Regeringen fortsätter med utbyggnaden av Kriminalvården som är en viktig del i en av regeringens viktigaste uppgifter för att trycka tillbaka den grova brottsligheten. Platserna i Rödjan blir därför ett viktigt tillskott, säger justitieminister Gunnar Strömmer.
