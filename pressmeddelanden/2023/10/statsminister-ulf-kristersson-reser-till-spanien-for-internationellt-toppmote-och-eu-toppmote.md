# Statsminister Ulf Kristersson reser till Spanien för internationellt toppmöte och EU-toppmöte

Statsminister Ulf Kristersson reser till Granada i Spanien för att delta i möte i den Europeiska politiska gemenskapen (EPC) den 5 oktober. Under mötet kommer statsministern tillsammans med Albaniens premiärminister Edi Rama att leda en diskussion på temat digital omställning och artificiell intelligens.

Den 6 oktober deltar statsministern vid informellt möte i Europeiska rådet. På dagordningen står diskussioner kring utvidgning, framtidsfrågor, migration samt europeisk resiliens och konkurrenskraft.
