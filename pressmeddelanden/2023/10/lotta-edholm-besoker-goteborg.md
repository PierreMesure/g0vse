# Lotta Edholm besöker Göteborg

Tisdag den 31 oktober besöker skolminister Lotta Edholm Göteborg. Skolministern ska bland annat göra studiebesök på en skola och en förskola.

Under förmiddagen ska Lotta Edholm besöka Hammarkullsskolan som bedriver lovskola under läslovet. Skolministern kommer också att besöka förskolan Eriksbo Östergärde 3 för att ta del av deras arbete med att stimulera läsning och språkutveckling.

På eftermiddagen kommer Lotta Edholm att delta i ett panelsamtal på Statens institutionsstyrelses skoldagar som i år har tema: elever i språklig sårbarhet och ett språkutvecklande arbetssätt.

För mer information och intervjuförfrågningar i samband med besöket, kontakta pressekreterare Elin Frisk.
