# Lotta Edholm besöker Västerås

Onsdagen den 18 oktober besöker skolminister Lotta Edholm Västerås. Under dagen ska ministern besöka Rudbeckianska gymnasiet och Hammarbyskolan.

Under förmiddagen gör Lotta Edholm ett studiebesök på Rudbeckianska gymnasiet som i år firar 400-årsjubileum. Vid besöket kommer skolministern att träffa och samtala med personal och elever på skolan.

Under eftermiddagen besöker skolministern grundskolan Hammarbyskolan för att träffa personal och elever. Fokus under besöket kommer att vara elevernas läsning.

För mer information och intervjuförfrågningar i samband med besöket, kontakta pressekreterare Elin Frisk.
