# Ännu ett svenskt plan från Israel har landat i Sverige

Ett andra svensk-chartrat plan från Tel-Aviv i Israel har landat på Arlanda. Det första planet landade igår vid midnatt. Med på planet ikväll var framförallt svenskar med familjer samt andra nordiska medborgare.

– Ännu en lyckad assisterad utresa från Israel har genomförts efter fina insatser från vår utsända personal och UD i Stockholm. Jag är glad att alla anlänt välbehållna och att vårt nordiska samarbete fungerar så väl, säger utrikesminister Tobias Billström.

Utrikesdepartementet och utlandsmyndigheterna i Tel Aviv och Jerusalem arbetar med att i möjligaste mån bistå de svenskar i Israel och Palestina som har uttryckt önskemål om att lämna landet. UD står i nära kontakt med de övriga nordiska länderna om utresealternativ. Möjliga resvägar kommuniceras löpande på utlandsmyndigheternas hemsidor.
