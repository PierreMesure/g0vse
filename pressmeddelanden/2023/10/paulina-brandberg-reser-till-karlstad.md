# Paulina Brandberg reser till Karlstad

Tisdag den 10 oktober reser jämställdhets- och biträdande arbetsmarknadsminister Paulina Brandberg till Karlstad där hon bland annat ska tala på Unionens kongress och träffa Färjestads sportchef Stefan Larsson för att diskutera jämställdhet inom idrott.

Under tisdagen besöker jämställdhets- och biträdande arbetsmarknadsminister Paulina Brandberg Färjestads Löfbergs arena för att träffa sportchef Stefan Larsson och diskutera jämställdhet inom idrott.

Paulina Brandberg kommer också träffa representanter från Selmagruppen. Under mötet kommer ministern få veta mer om organisationens arbete med jämställdhet, mänskliga rättigheter och hedersrelaterat våld i Värmland.

Avslutningsvis deltar Paulina Brandberg på Unionens kongress för att tala inför ombuden.

Jämställdhets- och biträdande arbetsmarknadsminister Paulina Brandberg kommer finnas tillgänglig för media i samband med besöket.
