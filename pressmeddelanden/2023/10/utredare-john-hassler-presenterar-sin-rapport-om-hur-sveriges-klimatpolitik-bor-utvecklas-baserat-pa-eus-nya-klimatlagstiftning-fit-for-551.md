# Utredare John Hassler presenterar sin rapport om hur Sveriges klimatpolitik bör utvecklas baserat på EU:s nya klimatlagstiftning Fit for 55

Imorgon onsdag den 18 oktober tar klimat- och miljöminister Romina Pourmokhtari emot utredare John Hasslers rapport om hur Sveriges klimatpolitik bör utvecklas utifrån de förändringar som har beslutats eller kan förväntas inom EU:s nya klimatlagstiftning Fit for 55.

Utredningen som presenteras utgår från hur Sverige på ett kostnads- och samhällsekonomiskt effektivt sätt kan nå sina klimatåtaganden inom EU, de nationella etappmålen och nettonollutsläpp 2045 samt bidra till Parisavtalets genomförande globalt. Detta samtidigt som svensk konkurrenskraft, tillväxt och sysselsättning ska stärkas.
