# Pressträff med Jakob Forssmed om utredning av ungas insatser i civilsamhället

Tisdag den 10 oktober bjuder socialminister Jakob Forssmed in till en pressträff för att presentera en ny utredning om ungas insatser i civilsamhället samt för att presentera den särskilda utredaren.

Det ideella arbetet har länge varit en bärande del inom det svenska civila samhället och berör på olika sätt stora delar av befolkningen. Detta engagemang har stor betydelse för människors hälsa, utveckling och behov av gemenskap. Syftet med utredningen är att föreslå hur en ordning för ett offentligt erkännande av ungas insatser i civilsamhället kan utformas, för att på så sätt skapa förstärkta incitament för unga att engagera sig.
