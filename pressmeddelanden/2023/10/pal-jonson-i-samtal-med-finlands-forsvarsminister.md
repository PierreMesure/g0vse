# Pål Jonson i samtal med Finlands försvarsminister

På måndag den 9 oktober tar försvarsminister Pål Jonson emot sin finländska ministerkollega Antti Häkkänen. Försvarsministrarna kommer föra samtal och genomföra en scenariobaserad diskussion om bland annat en vidareutveckling av det svensk-finska försvarssamarbetet.

Försvarsminister Pål Jonson har till måndag bjudit in sin finländske försvarsministerkollega Antti Häkkänen för att under ett samtal diskutera bland annat rysk militär förmåga, stöd till Ukraina och aktuella Nato-frågor. Även det bilaterala försvarssamarbetet mellan Sverige och Finland ska diskuteras.

Det svensk-finska försvarssamarbetet är också ämnet för en scenariobaserad diskussion för att se hur samarbetet kan vidareutvecklas bortom 2024.
