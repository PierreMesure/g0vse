# Regeringen beslutar om kunskapshöjande insatser kring den judiska minoritetens historia i Sverige och det svensk-judiska kulturarvet

Det finns behov av kunskapshöjande insatser om den judiska minoritetens historia och det svensk-judiska kulturarvet. Regeringen beviljar därför medel till Stiftelsen Judiska museet i Stockholm för att genomföra satsningen ”Traces of Existence – spår av judiskt liv i Värmland”.

Regeringen beviljar 500 000 kronor till projektet ”Traces of Existence – spår av judiskt liv i Värmland” som syftar till att synliggöra det svensk-judiska kulturarvet och avtäcka en bortglömd och okänd del av den judiska minoritetens historia i Sverige.

– De nationella minoriteternas historia och kultur är en del av det gemensamma kulturarvet. Genom Judiska museets arbete blir en del av den judiska minoritetens historia i Sverige mer tillgänglig och kommer fler till del, säger kulturminister Parisa Liljestrand.
