# Kompetensförsörjning i fokus när Johan Pehrson medverkar på högnivåkonferens i Spanien

I dag den 18 oktober reser Johan Pehrson till Barcelona för att medverka vid en högnivåkonferens om kompetensutveckling och aktiv arbetsmarknadspolitik. Arbetsmarknads- och integrationsministern ska även besöka en tankesmedja som bedriver forskning inom AI och integration, samt en stiftelse som hjälper familjer i utsatta situationer.

Konferensen samlar experter, regeringsrepresentanter och nyckelaktörer inom arbetsmarknadspolitik och kompetensförsörjning. Johan Pehrson kommer bland annat delta i en paneldebatt om den europeiska sociala pelaren och det europeiska kompetensåret.

Den 20 oktober kommer Johan Pehrson besöka Fundación IRES, en stiftelse som arbetar med integration och hjälper familjer i utsatta situationer, och tankesmedjan Barcelona Center for International Affairs, som forskar om artificiell intelligens och integration.

Vid intresse från media för att följa med under besöken, kontakta pressekreterare Alexandra Örenmark, se presskontakt nedan.
