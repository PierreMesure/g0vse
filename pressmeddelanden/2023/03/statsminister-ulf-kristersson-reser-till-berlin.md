# Statsminister Ulf Kristersson reser till Berlin

I morgon, onsdagen den 15 mars, reser statsminister Ulf Kristersson till Berlin för att bland annat träffa Tysklands förbundskansler Olaf Scholz.

I Berlin gör statsministern ett besök på universitet Hertie School där han håller ett anförande om ett grönare, säkrare och friare Europa, och svarar på frågor från studenter.

Därefter träffar statsministern förbundskansler Olaf Scholz. Rysslands fullskaliga invasion av Ukraina står högst upp på agendan, men även europeisk konkurrenskraft inför Europeiska rådet nästa vecka och Nato-frågan kommer tas upp.

Efter mötet med Scholz hålls en gemensam pressträff.

Tid: Kl. 13.45
Pressträffen kan följas här: [Website of the Federal Government](https://www.bundesregierung.de/)

Senare under dagen träffar statsministern tyska tankesmedjor med fokus på utrikes- och säkerhetspolitik.
