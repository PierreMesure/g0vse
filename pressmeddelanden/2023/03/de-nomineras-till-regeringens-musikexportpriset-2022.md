# De nomineras till regeringens musikexportpris 2022

Bistånds- och utrikeshandelsminister Johan Forssell delar den 14 mars ut regeringens musikexportpris för 2022. Bland de nominerade finns internationellt framgångsrika svenska artister och låtskrivare.

– De nominerade till musikexportpriset visar på bredden och de internationella framgångarna inom svensk musikscen. Det gläder mig att det svenska musikundret fortsätter stå starkt och jag är stolt att få dela ut regeringens musikexportpris för 2022, säger bistånds- och utrikeshandelsminister Johan Forssell.

## De nominerade är:

* Bladee
* First Aid Kit
* LIOHN & Klahr
* Tove Lo
* Watain

Under ceremonin delar statsrådet Johan Forssell också ut regeringens hederspris för mångåriga insatser för svensk musikexport samt ett hedersomnämnande för insatser av särskild betydelse för svensk musiks internationalisering.

## Program:

Kl. 13.30: Dörrarna öppnas
Kl. 14.00: Prisceremoni
Ca kl. 14.50: Tid för intervjuer och mediefrågor
