# Forskning och innovation på agendan när energi- och näringsminister Ebba Busch besöker Göteborg

Onsdagen den 8 mars besöker energi- och näringsminister Ebba Busch Göteborg. På dagordningen står bland annat ett verksamhetsbesök hos AstraZeneca BioVentureHub.

Under besöket väntas en visning av det innovativa företagsklustret BioVentureHub med besök i labb, en guidad visning genom AstraZenecas forskningssite samt diskussioner om Sverige som life science-nation.

Därtill kommer energi- och näringsministern att besöka startup-bolaget Heart Aerospace som utvecklar eldrivna flygplan för att samtala om flygets gröna omställning.
