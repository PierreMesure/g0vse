# Mats Persson talar vid Rymdforum

I dag, måndag den 6 mars, håller utbildningsminister Mats Persson ett digitalt inledningsanförande vid konferensen Rymdforum. Ministern kommer att presentera regeringens syn på rymdverksamhetens betydelse för Sverige i ett internationellt perspektiv.

Konferensen har arrangerats vartannat år sedan 2003 av den ideella föreningen Rymdforum Sverige vars syfte är att sprida kunskap om svensk rymdverksamhet och öka informationsflödet mellan olika aktörer i rymdbranschen.

Luleå tekniska universitet är värd för årets konferens som äger rum i Kiruna och har temat From Sweden to space.
