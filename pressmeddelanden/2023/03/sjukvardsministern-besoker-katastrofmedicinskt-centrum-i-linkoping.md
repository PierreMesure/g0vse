# Sjukvårdsministern besöker Katastrofmedicinskt centrum i Linköping

Fredag den 31 mars besöker sjukvårdsminister Acko Ankarberg Johansson Katastrofmedicinskt centrum i Linköping för att ta del av hur de utvecklar civil beredskap och katastrofmedicin.

Katastrofmedicinskt centrum (KMC) är ett centrum för forskning, utbildning, utveckling inom katastrofmedicin, akutmedicin, prehospital vård, traumatologi samt katastrofmedicinsk beredskap. Syftet med besöket är att ta del av hur KMC bygger förmåga inom civil beredskap och inom det katastrofmedicinska området på lokal, regional och internationell nivå.

Sjukvårdsministern kommer att träffa Marie Morell, ordförande i regionstyrelsen i Region Östergötland, och Rickard Lundin, Centrumchef vid KMC, och göra en rundvandring. Hon kommer också besöka en pågående kunskapshöjande aktivitet kring totalförsvar och delta övningar i akutsjukvård och sjukvårdsledning i kris och vid masskadehändelser.

Journalister är välkomna att delta på plats från kl. 13:00. Kontakta pressekreterare Joel Apelthun för mer information.
