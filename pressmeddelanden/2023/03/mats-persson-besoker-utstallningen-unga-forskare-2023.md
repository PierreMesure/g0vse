# Mats Persson besöker utställningen Unga Forskare 2023

I dag, onsdag den 29 mars, besöker utbildningsminister Mats Persson utställningen Unga Forskare 2023 på Södertälje Science Park. Ministern är där för att träffa finalisterna och hålla ett anförande om vikten av att uppmuntra unga till en framtid inom forskning och vetenskap.

Under besöket kommer ministern även samtala om hur bryggan mellan gymnasiet och högskolan kan stärkas, då tävlingen är utformad för att rusta eleverna inför högre utbildning.

SM i forskning är Sveriges största mötesplats och tävling för gymnasiearbeten inom naturvetenskap, teknik och matematik. De uppmuntrar och inspirerar unga till en framtid inom forskning och vetenskap, stöttar övergången till högre studier, samt lyfter fram och belönar framstående ungdomar.
