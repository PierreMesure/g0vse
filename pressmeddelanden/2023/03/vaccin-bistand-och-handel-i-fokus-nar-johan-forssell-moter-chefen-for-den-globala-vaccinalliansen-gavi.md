# Vaccin, bistånd och handel i fokus när Johan Forssell möter Seth Berkley, chefen för den globala vaccinalliansen Gavi

Bistånds- och utrikeshandelsminister Johan Forsell träffar i dag den globala vaccinalliansen Gavis chef Seth Berkley i Stockholm. Samtalet kommer kretsa kring tillgång till vaccin samt utveckling- och handelsfrågor.

– Gavi är ett bra exempel på hur offentlig och privat verksamhet kan samverka för att nå global räckvidd. Global hälsa och vaccin är prioriterade områden för regeringen och det svenska EU-ordförandeskapet, och de resultat som Gavi uppnått är imponerande, säger bistånds- och utrikeshandelsminister Johan Forssell.

Vid mötet deltar även företrädare för G20 (Indien), Rwanda samt svenskt näringsliv inom life-science. Sverige har en konkurrenskraftig life-science-sektor med stora möjligheter till global utveckling. Indien som ordförande för G20 och Rwanda som ledande på området i Afrika är viktiga samarbetspartners.
