# Regeringen utser Kajsa Möller till vikarierande generaldirektör för Pensionsmyndigheten

Regeringen har idag utsett Kajsa Möller till vikarierande generaldirektör och chef för Pensionsmyndigheten. Kajsa Möller är idag avdelningschef och ställföreträdande generaldirektör vid Pensionsmyndigheten. Hon tillträder sin befattning den 20 mars 2023.

– Jag välkomnar Kajsa Möller som ny vikarierande generaldirektör för Pensionsmyndigheten. Kajsa har lång erfarenhet från olika chefsbefattningar inom statsförvaltningen, och jag är glad att hon tackade ja till uppdraget, säger äldre- och socialförsäkringsminister Anna Tenje.

Rekryteringen av en ny generaldirektör och chef för Pensionsmyndigheten har inletts och annonsen kommer bland annat att publiceras på regeringens webbplats.

[Regeringens utlysningar på regeringens webbplats](/regeringens-utlysningar/)
