# Johan Pehrson i möte med Ukrainas vice premiärminister

Fredag den 10 mars träffade arbetsmarknads- och integrationsminister Johan Pehrson Ukrainas vice premiärminister och ekonomiminister Julia Svyrydenko. Syftet med mötet var att tala om anpassning av den ukrainska arbetsmarknaden med anledning av landets EU-närmande.

– För regeringen har det mycket hög prioritet att stötta Ukraina i landets reformprocess som del av EU-närmandet. Att få tillfälle att diskutera effekter och möjligheter för Ukrainas arbetsmarknad var mycket värdefullt och jag ser fram emot en fortsatt dialog om dessa frågor, säger arbetsmarknads- och integrationsminister Johan Pehrson.
