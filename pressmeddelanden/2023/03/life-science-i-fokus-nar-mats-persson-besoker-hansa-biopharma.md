# Life science i fokus när Mats Persson besöker Hansa Biopharma

I dag, måndag den 13 mars, besöker utbildningsminister Mats Persson bioteknikbolaget Hansa Biopharmas huvudkontor i Lund. Ministern kommer att samtala med bolagets ledning och få en rundvandring i deras laboratorium.

Hansa Biopharma utvecklar innovativa, livräddande och livsförändrande behandlingar för patienter med sällsynta immunologiska sjukdomstillstånd. Bolaget har bland annat utvecklat en ledande enzymbehandling för klyvning av IgG-antikroppar som ger högsensitiserade patienter möjlighet till njurtransplantation.
