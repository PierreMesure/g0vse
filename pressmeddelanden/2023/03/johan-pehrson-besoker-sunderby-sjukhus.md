# Johan Pehrson besöker Sunderby sjukhus

Fredag den 31 mars reser arbetsmarknads- och integrationsminister Johan Pehrson till Norrbotten, där han bland annat ska besöka akutmottagningen på Sunderby sjukhus utanför Luleå och träffa Norrbottens landshövding Lotta Finstorp.

Under fredagen besöker arbetsmarknads- och integrationsministern akutmottagningen på Sunderby sjukhus i Luleå kommun för att få veta mer om utmaningar och behov kopplat till arbetsmarknaden.

Johan Pehrson kommer också träffa Norrbottens landshövding Lotta Finstorp för att samtala om situationen kring arbetsmarknad och integration i norra Sverige.
