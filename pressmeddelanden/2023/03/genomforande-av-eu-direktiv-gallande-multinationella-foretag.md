# Genomförande av EU-direktiv gällande multinationella företag

Regeringen över­lämnar i dag en proposi­tion till riksdagen med förslag på en ny lag om offentlig­görande av vissa stora företags inkomst­skatte­rapporter. Förslagen genom­för ett EU-direktiv som gäller multi­nationella företag och koncerner med årliga intäkter över mot­svarande cirka 8 miljarder kronor.

Förslagen genomför ett EU-direktiv och innebär att multi­nationella företag och koncerner varje år ska ta fram och offentlig­göra en rapport med inkomst­skatte­uppgifter. Rapporten ska bland annat inne­hålla uppgifter om före­tagets eller koncernens intäkter, vinsten eller förlusten och vilken inkomst­skatt som har betalats. Redo­visningen av upp­gifter ska ske separat för olika länder där företaget eller koncernen bedriver verk­samhet.

[Prop. 2022/23:88 Ökad transparens för stora företags skattebetalningar](/rattsliga-dokument/proposition/2023/03/prop.-20222388 "Prop. 2022/23:88")

Lagändringarna föreslås träda i kraft den 22 juni 2023.
