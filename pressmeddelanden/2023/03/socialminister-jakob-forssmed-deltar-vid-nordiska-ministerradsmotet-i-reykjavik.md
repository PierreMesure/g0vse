# Socialminister Jakob Forssmed deltar vid Nordiska ministerrådsmötet i Reykjavik

Under det Nordiska Ministerrådsmötet i Reykjavik 22-23 mars står bland annat frågor om ofrivillig ensamhet och psykisk hälsa på agendan.

Vid Nordiska ministerrådsmötet i Reykjavik deltar nio ministrar från de nordiska länderna samt de självstyrande områdena Grönland, Färöarna och Åland. Ministrarna kommer bland annat att diskutera frågor om psykisk hälsa och ofrivillig ensamhet. Socialministern kommer även att ha ett möte med Norges hälso- och omsorgsminister Ingvild Kjerkol för att diskutera frågor om folkhälsa, psykisk hälsa och lageravtalen rörande vaccin mot covid-19.

Under torsdagen deltar socialministern på konferensen ”Nordic Summit on Mental Health” som hålls i samband med ministerrådsmötet.

Vid medieförfrågningar kontakta socialministerns pressekreterare Simon Hoff.
