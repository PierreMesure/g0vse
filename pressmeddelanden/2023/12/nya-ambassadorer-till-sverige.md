# Nya ambassadörer till Sverige

Följande ambassadörer överlämnade torsdagen den 7 december sina kreditivbrev till H.M. Konungen: Juliana Angela Dube-Gobotswang från Botswana, Bojan Sosic från Bosnien och Hercegovina, Guillermo Francisco Reyes Gonzalez från Colombia och Lourdes Margarita Franco-Zimmermann från Dominikanska Republiken.

Kreditivbrev är en fullmakt utfärdad av ambassadörens statschef. I och med att kreditivbreven nu är överlämnade till Sveriges statschef kan ambassadörerna fullt ut representera sitt land i Sverige.
