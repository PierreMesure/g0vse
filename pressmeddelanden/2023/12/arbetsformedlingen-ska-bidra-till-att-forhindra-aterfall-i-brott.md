# Arbetsförmedlingen ska bidra till att förhindra återfall i brott

Arbetsförmedlingen ska analysera förutsättningarna för att utöka och förbättra den verksamhet som myndigheten bedriver inom Kriminalvården i syfte att stärka individens ställning på arbetsmarknaden och därmed bidra till att förhindra återfall till brott. Det framgår av Arbetsförmedlingens regleringsbrev för 2024.

– Kriminaliteten måste bekämpas med många olika metoder. Arbetsförmedlingen kan genom sitt samarbete med Kriminalvården bidra till att hjälpa individer att komma på rätt köl efter att ha begått brott, säger arbetsmarknads- och integrationsminister Johan Pehrson.

Uppdraget ska genomföras i dialog med Kriminalvården och redovisas till Regeringskansliet den 13 maj 2024.
