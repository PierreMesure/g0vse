# Mats Persson inledningstalar vid konferens om kompetensförsörjning inom försvarssektorn

I dag, tisdag den 12 december, inledningstalar utbildningsminister Mats Persson vid konferensen European Conference on Skills in the Defence Sector i Stockholm. Ministern kommer bland annat att tala om säkerhet och internationalisering, civil-militär samverkan och vikten av att stärka STEM-ämnena.

Konferensen arrangeras av Teknikföretagen, Säkerhets- och försvarsföretagen (SOFF) och EU-kommissionen i samband med EU:s ”Year of skills”. Syftet med konferensen är att samla europeiska företag, myndigheter, akademi och forskningsorganisationer för att utbyta åsikter om utmaningar kopplade till den framtida tillgången på kompetens för Europas försvarsindustri och diskutera möjliga vägar framåt.
