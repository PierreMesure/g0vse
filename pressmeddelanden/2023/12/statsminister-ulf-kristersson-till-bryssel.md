# Statsminister Ulf Kristersson till Bryssel

Den 14-15 december möts EU:s stats- och regeringschefer vid årets sista möte i Europeiska rådet.

På toppmötets dagordning står Rysslands aggression mot Ukraina, den oroliga utvecklingen i Mellanöstern, EU:s utvidgning, översyn av EU:s budgetram för 2021-2027, säkerhet och försvar samt migration.

Dagen innan, den 13 december, deltar statsministern vid ett toppmöte mellan EU:s stats- och regeringschefer och ledare från västra Balkan.
