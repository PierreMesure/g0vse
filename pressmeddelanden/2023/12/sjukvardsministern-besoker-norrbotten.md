# Sjukvårdsministern besöker Norrbotten

Den 6 december besöker sjukvårdsminister Acko Ankarberg Johansson Luleå och Region Norrbotten. Detta är det tredje regionsbesöket, under mandatperioden kommer sjukvårdsministern besöka alla regioner för att föra en dialog om hälso- och sjukvården i regionen och besöka dess verksamheter.

Under sitt besök kommer sjukvårdsministern träffa representanter för Region Norrbotten för att diskutera hälso- och sjukvårdsfrågor som specifikt rör regionen. Bland annat om att ansvara för förlossningsvården i en region som motsvarar en fjärdedel av Sveriges yta.

Sjukvårdsministern kommer också att göra ett verksamhetsbesök på röntgenavdelningen på Sunderby Sjukhus och höra mer om utmaningar och möjligheter med bilddiagnostik på en avdelning som ansvarar för en så stor del av landets yta.

Media har möjlighet att närvara kl 11:30-12:00. För anmälan, mer information och intervjuförfrågningar kontakta pressekreterare Joel Apelthun.
