# SCB får i uppdrag att uppdatera statistik om integration

Regeringen ger Statistiska centralbyrån (SCB) i uppdrag att utveckla och uppdatera databasen ”Registerdata för integration” med statistik på nationell, regional och lokal nivå samt för RegSO-områden i samtliga kommuner.

Databasen ”Registerdata för integration” ska uppdateras med statistik inom områdena arbetsmarknad, utbildning, boende, flyttmönster, demografi, demokrati, hälsa, inkomster och transfereringar. Statistiken ska avse data för 2022.

SCB får för uppdraget använda högst 900 000 kronor.
