# Nytt polishus i Borlänge

Regeringen har beslutat att Polismyndigheten får ingå ett 15-årigt hyresavtal för nytt polishus i Borlänge. Det nya polishuset öppnar preliminärt den 1 juni 2026.

Polismyndigheten ska fortsätta växa, med målet att polistätheten ska motsvara genomsnittet i EU. Som ett led i tillväxten behöver Polismyndigheten utökade lokaler. I en skrivelse till regeringen har Polismyndigheten begärt att få medgivande att ingå ett 15-årigt hyresavtal i Borlänge. Detta har regeringen fattat beslut om.

Preliminärt tillträde är den 1 juni 2026.
