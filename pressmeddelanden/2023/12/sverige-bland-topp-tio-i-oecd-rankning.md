# Sverige bland topp tio i OECD rankning

Sverige hamnar på nionde plats i OECD:s rankning om öppna data som sker mellan 36 länder. En uppgång från 32:a plats år 2019. Det är en förbättring som visar att arbetet för digitalisering går åt helt rätt håll. Ökad tillgång till data är helt avgörande för att Sverige ska fortsätta vara en framstående IT-nation.

Sverige tar placeringar inom området datatillgång, även kallat öppen data, vilket bland annat är viktigt för att vi ska kunna utveckla artificiell intelligens i Sverige. Det är en tydlig upphämtning på området även om mycket återstår.

– Nu fortsätter vi att satsa på digitalisering som ett verktyg för att motverka välfärdsbrottsligheten, öka patientsäkerheten och säkra den gröna omställningen. Det gör vi bland annat genom satsningar som AI-kommissionen och den kommande digitaliseringsstrategin samt genom att driva igenom initiativ som digital plånbok, ökad interoperabilitet och Ena, Sveriges digitala infrastruktur. Det är också inspirerande att se hur insatserna från Myndigheten för digital förvaltning, Digg, börjar få genomslag i internationella mätningar, säger civilminister Erik Slottner.

Bidragande orsaker till den högre placeringen är bland annat Sveriges nationella datastrategi som togs fram för att stödja den europeiska datastrategin som ingår i EU:s kraftsamling för det digitala decenniet.
