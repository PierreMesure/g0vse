# Ny kammarrättspresident i Kammarrätten i Göteborg

Regeringen har utnämnt lagmannen Jörgen Nilsson till kammarrättspresident i Kammarrätten i Göteborg.

Jörgen Nilsson är sedan 2015 lagman för Alingsås tingsrätt. Närmast dessförinnan var han chefsrådman på Göteborgs tingsrätt. Han har även mångårig erfarenhet som chefsjurist och informationssäkerhetschef på Domstolsverket.

Jörgen Nilsson tillträder som kammarrättspresident den 1 februari 2024.
