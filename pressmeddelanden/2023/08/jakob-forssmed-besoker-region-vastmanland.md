# Jakob Forssmed besöker Region Västmanland

Onsdag den 16 augusti besöker socialminister Jakob Forssmed Västmanland för att bland annat besöka BUP i Västerås och Västmanlands sjukhus och för att delta i ett samtal om ofrivillig ensamhet.

Jakob Forssmed inleder besöket vid BUP Start i Västerås. Deltar gör även regionråd Malin Gabrielsson och sjukvårdsdirektör Lars Almroth.

Under lunchen deltar ministern i ”En lunch om ensamhet”, ett lunchsamtal med representanter från olika aktörer i samhället som jobbar mot ofrivillig ensamhet.

Dagen avslutas med ett besök vid palliativa avdelningen på Västmanlands sjukhus och en presentation av verksamheter och arbeten för att stärka äldres hälsa och samarbetet kring äldres vård.
