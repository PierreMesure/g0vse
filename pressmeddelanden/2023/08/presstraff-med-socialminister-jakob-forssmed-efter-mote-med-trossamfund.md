# Pressträff med socialminister Jakob Forssmed efter möte med trossamfund

I dag, torsdag den 3 augusti, håller socialminister Jakob Forssmed en pressträff med anledning av det då nyligen genomförda mötet med representanter för Sveriges trossamfund.

Socialminister Jakob Forssmed och utrikesminister Tobias Billström träffar i dag torsdag den 3 augusti representanter för Sveriges trossamfund i ett möte på Utrikesdepartementet. Mötet med trossamfunden hålls i ljuset av den senaste tidens händelser.

Efter mötet, klockan 17.00, bjuder socialministern in till en pressträff tillsammans med Isak Reichel, direktör och chef för Myndigheten för stöd till trossamfund, SST, för att berätta om mötet, den kontinuerliga dialogen med trossamfunden och om myndighetens arbete.
