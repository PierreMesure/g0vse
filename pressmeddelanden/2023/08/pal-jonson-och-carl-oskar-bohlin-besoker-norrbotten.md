# Pål Jonson och Carl-Oskar Bohlin besöker Norrbotten

Tisdag den 22 augusti är försvarsminister Pål Jonson och minister för civilt försvar Carl-Oskar Bohlin i Norrbotten för att besöka F 21 i Luleå för att bland annat flyga Gripen. Under onsdag den 23 augusti kommer Pål Jonson att besöka regementena I 19 och A 8 i Boden.

Försvarsminister Pål Jonson och minister för civilt försvar Carl-Oskar Bohlin inleder sitt besök i Norrbotten på F 21, Norrbottens flygflottilj, där de under studiebesöket kommer att flyga Gripen.

Pål Jonson kommer sedan fortsätta till Boden där både Norrbottens regemente I 19 och Bodens artilleriregemente A 8 finns beläget.

På I 19 och på A 8 kommer Pål Jonson att höra om regementenas planerade verksamhet och framtida utveckling. Försvarsministern kommer även att besöka plutonbefälsskolan vid pansarbataljonen.
