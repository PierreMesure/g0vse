# Ulf Kristersson och Pål Jonson besöker övning inom Aurora 23 i Stockholms skärgård

Måndag den 8 maj besöker statsminister Ulf Kristersson och försvarsminister Pål Jonson Korsö i Stockholms skärgård där svenska amfibiesoldater övar anfall med Royal Marines. Efter övningen kommer en pressträff att äga rum på ön.

Den 8 maj övar 5. Amfibiebataljonen med brittiska Royal Marines anfall och understöd på Korsö i Stockholms skärgård. I samband med detta besöker statsminister Ulf Kristersson och försvarsminister Pål Jonson ön för att ta del av övningen.

Efter övningen kommer en pressträff att äga rum med statsministern, försvarsministern, överbefälhavare Micael Bydén och marinchef Ewa Skoog Haslum.

Program för den 8 maj

11.30 – Allmän samling i Stavsnäs hamn

12.15 – Förevisning av framryckning, understöd och anfall

13.20 – Kort promenad till plats för materielförevisning och samtal med befäl och soldater. Lunch, fältportioner (rations)

14.45 – Pressträff med statsministern, försvarsministern, ÖB och MC.

15.30 – Transport tillbaka till Stavsnäs
