# Försvarsminister Pål Jonson deltar i EU:s försvarsministermöte

Tisdag den 23 maj deltar försvarsminister Pål Jonson i EU:s försvarsministermöte som äger rum i Bryssel.

Under mötet väntas EU:s höga representant Josep Borrell informera om aktuella frågor på det säkerhets- och försvarspolitiska området. Försvarsministrarna förväntas diskutera EU:s militära stöd till Ukraina, inklusive arbetet med att stödja Ukraina med artilleriammunition.

Efter mötet genomförs en informell lunchdiskussion med Natos generalsekreterare Jens Stoltenberg med fokus på EU-Natosamarbete inom olika domäner, såsom rymd och cyber.
