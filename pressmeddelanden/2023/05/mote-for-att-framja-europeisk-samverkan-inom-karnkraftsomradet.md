# Möte för att främja europeisk samverkan inom kärnkraftsområdet

I dag träffas representanter för ett femtontal länder och EU-kommissionen i Paris för att diskutera utvecklingen av kärnkraft i Europa. Mötet är ett i raden av informella möten för kärnkraftsvänliga EU-länder som Frankrike anordnar.

På dagordningen står bland annat en diskussion om hur Europa kan använda kärnkraft som ett verktyg för att nå klimatmålen och säkerställa unionens energioberoende. Frankrikes energiminister Agnès Pannier-Runacher inleder dagen och EU-kommisionären för energi, Kadri Simson, inledningstalar. Även Storbritannien är inbjudet att delta i delar av mötet. Sverige representeras av statssekreterare Daniel Liljeberg.
