# Landsbygdsministern besöker Norrköping

Onsdag 10 maj besöker landsbygdsminister Peter Kullgren Norrköping för att delta på invigningen av en ny anläggning för produktion av gröna proteiner samt besöka Kolmårdens Djurpark.

Vid bioraffinaderiet Lantmännen Agroetanol har det byggts en stor anläggning för att producera spannmålsbaserade gröna proteiner som ska användas som livsmedelsingredienser. Landsbygdsministern deltar på invigningen av den nya proteinanläggningen.

Landsbygdsministern kommer även att besöka Kolmårdens Djurpark för ett möte med Svenska Djurparksföreningen.

Media som är intresserade att delta kan kontakta pressekreteraren för mer information.
