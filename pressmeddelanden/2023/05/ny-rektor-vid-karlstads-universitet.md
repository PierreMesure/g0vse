# Ny rektor vid Karlstads universitet

Regeringen har i dag beslutat att anställa Jerker Moodysson som rektor vid Karlstads universitet. Han påbörjar sin anställning den 1 augusti 2023.

- Jag vill önska Jerker Moodysson ett stort lycka till i arbetet som rektor vid Karlstads universitet. Med sin långa och gedigna erfarenhet inom sektorn är han väl lämpad för uppdraget, säger utbildningsminister Mats Persson.

Jerker Moodysson är sedan 2016 dekan och VD vid Internationella Handelshögskolan vid Högskolan i Jönköping. Han är disputerad i ekonomisk geografi vid Lunds universitet och blev 2015 professor vid universitetet. Under perioden 2011–2016 var han akademisk ledare och biträdande föreståndare vid Centrum för Innovationsforskning vid Lunds universitet.
