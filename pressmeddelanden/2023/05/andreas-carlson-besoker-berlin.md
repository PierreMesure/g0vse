# Andreas Carlson besöker Berlin

Torsdag den 11 maj besöker infrastruktur- och bostadsminister Andreas Carlson Berlin för att bland annat träffa ministerkollegor och företrädare för fordonsindustrin.

Andreas Carlson kommer under besöket att träffa Tysklands bostadsminister Klara Geywitz och transport- och digitaliseringsminister Dr. Volker Wissing. Han kommer även ha möte med företrädare för Volkswagen Group och i samband med detta besöka utställningen DRIVE på Volkswagen Group Forum.

Andreas Carlson deltar även vid en förevisning av ellastbil och laddinfrastruktur tillsammans med företrädare för Scania och Traton samt ABB e-Mobility.

Infrastruktur- och bostadsminister Andreas Carlson medverkar sedan på en parlamentarisk kväll på den svenska ambassaden i Berlin.
