# Pål Jonson deltar i London Defence Conference

På onsdag den 24 maj är försvarsminister Pål Jonson huvudtalare vid en försvars- och säkerhetskonferens som hålls på King´s College i London. Temat för konferensen är stärkt säkerhet i en snabbt föränderlig värld.

The London Defence Conference är en årlig försvars- och säkerhetskonferens som arrangeras av avdelningen för säkerhetsstudier på King’s College.

Under två dagar kommer ämnen som till exempel säkerhetssituationen i omvärlden, inklusive Rysslands krig mot Ukraina, och hur framtiden hot och utmaningar ska bemötas att belysas.

På onsdagen talar försvarsminister Pål Jonson om bland annat nuvarande och kommande hot tillsammans med lärdomar från Rysslands krig mot Ukraina. Försvarsministern kommer också att ta upp betydelsen av allianser och partnerskap samt Sveriges kommande Natomedlemskap.
