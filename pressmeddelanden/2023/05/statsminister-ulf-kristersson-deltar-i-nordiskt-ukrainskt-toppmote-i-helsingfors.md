# Statsminister Ulf Kristersson deltar i nordiskt-ukrainskt toppmöte i Helsingfors

Onsdagen den 3 maj deltar statsminister Ulf Kristersson i ett nordiskt-ukrainskt toppmöte tillsammans med Finlands president Sauli Niinistö, Ukrainas president Volodymyr Zelenskyj, Norges statsminister Jonas Gahr Støre, Danmarks statsminister Mette Frederiksen och Islands statsminister Katrín Jakobsdóttir.

Temat för toppmötet är Rysslands anfallskrig mot Ukraina, de nordiska ländernas fortsatta stöd till Ukraina, Ukrainas relation till EU och Nato samt Ukrainas initiativ för en rättvis fred. De officiella diskussionerna avslutas med en gemensam presskonferens. Fototillfälle arrangeras för media i början av mötet.

Statsminister Ulf Kristersson kommer också ha ett bilateralt möte med president Zelenskyj.

**Tid för pressträff:** Ca 18.00 finsk tid, ca 17.00 svensk tid
**Plats:** Presidentens slott, Helsingfors
**Sändning:** Yles direktsändning från presskonferensen kommer att distribueras av Europeiska rundradiounionen EBU.
