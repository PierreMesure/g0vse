# Landsbygdsministern besöker Skellefteå

Tisdag 16 maj besöker landsbygdsminister Peter Kullgren Skellefteå för att tala under mötet med EU:s skogsdirektörer samt leda ett rundabordssamtal om livsmedelsstrategi 2.0.

Mötet med skogsdirektörerna är en del av Sveriges EU-ordförandeskap där olika skogsrelaterade frågor diskuteras.

Samtalet om livsmedelsstrategin genomförs tillsammans med representanter från bland annat länsstyrelser, näringslivet, intresseorganisationer och regioner. Syftet är att få fram underlag till Livsmedelsstrategi 2.0 som fokuserar på stärkt lönsamhet, produktion och konkurrenskraft.

Under vistelsen i Skellefteå kommer landsbygdsministern även göra ett gårdsbesök.

Media som är intresserade kan kontakta pressekreteraren för mer information.
