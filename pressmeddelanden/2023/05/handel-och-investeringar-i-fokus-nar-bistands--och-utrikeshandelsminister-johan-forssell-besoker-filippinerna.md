# Handel och investeringar i fokus när bistånds- och utrikeshandelsminister Johan Forssell besöker Filippinerna

Den 18–19 maj besöker bistånds- och utrikeshandelsminister Johan Forssell Filippinerna. Under besöket träffar Forssell kollegor från den filippinska regeringen och representanter från den Asiatiska utvecklingsbanken och deltar även i möten mellan svenska företag och filippinska beslutsfattare från offentlig och privat sektor.

– Vi har mycket goda relationer med Filippinerna och jag ser fram emot att besöka Manila och träffa fler ministrar i den filippinska regeringen. Jag ser även fram emot att träffa företrädare för svenska företag på plats i landet. Filippinerna satsar stort och det finns nu en efterfrågan på precis den typ av expertis och lösningar som svenska företag kan bidra med, säger bistånds- och utrikeshandelsminister Johan Forssell.

Den filippinska regeringen har en ambitiös reformagenda med satsningar inom bland annat grön omställning, infrastruktur, transport och energi. Med sina 110 miljoner invånare, välutbildade arbetskraft och dynamiska utveckling uppfattas Filippinerna som en intressant marknad i sig och som en betydelsefull del i svenska företags globala värdekedjor. Redan i dag finns ett 40-tal svenska företag på plats i landet och ytterligare fler indikerar intresse
