# UD fördömer avrättningen av en svensk medborgare i Iran

Utrikesdepartementet har i dag, lördag den 6 maj, kallat upp Irans ställföreträdande ambassadör för att protestera mot avrättningen av den svenske medborgaren Habib Chaab som ägde rum tidigare i dag.

UD har framfört ett starkt fördömande av verkställandet av dödsstraffet. Dödsstraffet är ett omänskligt och oåterkalleligt straff och Sverige, tillsammans med övriga EU, fördömer dess tillämpning under alla omständigheter.
