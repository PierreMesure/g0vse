# Johan Pehrson besöker språkprojekt för utländska talanger

Onsdag den 1 mars besöker arbetsmarknads- och integrationsminister Johan Pehrson Swedish for Professionals för att träffa utländska talanger som lär sig svenska.

Swedish for professionals arbetar med att lära ut svenska för användning i yrkeslivet. De utbildar utländska talanger i svenska språket och i svensk företagskultur. Johan Pehrson kommer under besöket träffa företrädare från Swedish for Professionals samt företaget Mojang, ett datorspelsföretag baserat i Stockholm som bland annat gett ut spelet Minecraft.

Vid intresse från media för att följa med under besöket, kontakta pressekreterare Elin Olofsson, se presskontakt nedan.
