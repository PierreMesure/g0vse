# Ny ordförande i styrelsen för Filminstitutet

Regeringen har den 23 februari fattat beslut om ny ordförande och två nya ledamöter i styrelsen för Stiftelsen Svenska Filminstitutet för perioden 1 mars 2023 till 31 december 2025.

Entreprenören och företagsledaren Gunilla von Platen förordnas som ordförande i styrelsen för Filminstitutet. Hon har tidigare varit styrelseledamot i Cision och är sedan 2017 delägare och styrelseledamot i kundserviceföretaget Transcom Worldwide S.A. Hon är också styrelseledamot för IVA:s (Kungl. Ingenjörsakademiens vetenskapsråd) näringslivsråd.

– Filminstitutet har en central roll i filmpolitiken. Filmområdet, både i Sverige och runt om i världen, har haft tuffa år under pandemin och står inför stora utmaningar även framöver. Det ställer höga krav på   styrelsen och jag är glad för att det nu finns en komplett styrelse med bred kompetens och stor erfarenhet som kan bidra till en gynnsam utveckling för Filminstitutet och för svensk film., säger kulturminister Parisa Liljestrand.

Regeringen har också fattat beslut om att utse författaren Torbjörn Elensky och kulturjournalisten Gunilla Kindstrand till ledamöter i styrelsen.

### Övriga ledamöter i Filminstitutets styrelse

Golnaz Hashemzadeh Bonde
Petri Kemppinen
Olof Lavesson
Nadi Tofighian
Knut Weibull
Annika Wik
