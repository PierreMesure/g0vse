# Besök av Polens premiärminister

På måndag den 13 februari tar statsminister Ulf Kristersson emot Polens premiärminister Mateusz Morawiecki. Besöket äger rum under det svenska EU-ordförandeskapet. Mötet kommer att fokusera på det säkerhetspolitiska läget och betydelsen av ett fortsatt starkt europeiskt stöd för Ukraina. I samband med besöket hålls en gemensam pressträff.

Obligatorisk föranmälan senast måndag 13 februari kl. 10.00 via e-post till Elias Aneheim Ulvenäs, se presskontakt. Ange namn, redaktion, om du vill delta på plats eller digitalt och i vilken funktion du vill delta (reporter eller fotograf). Skicka också med presslegitimation. Deltagande sker i mån av plats. Under pressträffen kommer de som är på plats i Bella att vara de som först ställer frågor. Journalister som deltar digitalt kommer att få praktisk information via mejl.
