# Mats Persson talar vid seminarium om hur forskning och innovation stärker svensk konkurrenskraft

I dag, onsdag den 22 februari, deltar utbildningsminister Mats Persson vid ett seminarium som Teknikföretagen arrangerar med anledning av en ny rapport om betydelsen av forskning och innovation för konkurrenskraft och vikten av fortsatt samverkan mellan stat och näringsliv.

Under seminariet kommer Mats Persson att ge sin bild av hur Sveriges forsknings- och innovationsförmåga kan stärkas. Ministern kommer även tala om hur regeringen ser på forsknings- och innovationspolitiken som ett strategiskt verktyg och hur systemet på bästa sätt kan utvecklas för att främja svensk konkurrenskraft, öka näringslivets egna investeringar och främja utvecklingen av de nya lösningar som behövs för bland annat den gröna omställningen.
