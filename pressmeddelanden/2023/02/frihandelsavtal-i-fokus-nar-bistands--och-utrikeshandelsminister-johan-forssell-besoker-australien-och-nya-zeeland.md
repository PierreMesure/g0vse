# Frihandelsavtal i fokus när bistånds- och utrikeshandelsminister Johan Forssell besöker Australien och Nya Zeeland

Besöket i Australien och Nya Zeeland äger rum den 13–18 februari och sker tillsammans med kronprinsessan Victoria och prins Daniel. Besöket syftar till att bredda och utveckla relationerna såväl politiskt som inom frågor rörande handel.

– Australien och Nya Zeeland är båda nära bundsförvanter till Sverige politiskt. De är dessutom viktiga för svensk industri, såväl i fråga om export som import. Vi hoppas att i närtid under EU-ordförandeskapet underteckna ett frihandelsavtal mellan Nya Zeeland och EU. Därtill ligger vi i förhandlingar om ett frihandelsavtal med Australien för hela EU:s räkning, vilket är en process vi kommer prioritera under vår tid som ordförande, säger bistånds- och utrikeshandelsminister Johan Forsell.

Under besöket kommer nedslag att göras i sektorer som gruvnäringen, energi och elektrifiering, medicinteknik, livsmedelsindustrin och försvarsmateriellt samarbete. Fokus ligger på grön omställning och innovationsfrågor.

– Gruvnäringen är en av de sektor som förenar Sverige och Australien. Frågor som rör hållbar gruvdrift och tillgången till exempelvis kritiska mineraler är områden med stor samarbetspotential och sektorn är dessutom säkerhetspolitiskt viktig, säger bistånds- och utrikeshandelsminister Johan Forsell.

Under besöket kommer ministern även träffa regeringsrepresentanter för de båda länderna samt delta i flera offentliga framträdanden.
