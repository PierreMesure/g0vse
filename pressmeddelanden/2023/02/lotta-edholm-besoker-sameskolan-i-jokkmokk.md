# Lotta Edholm besöker sameskolan i Jokkmokk

I dag, tisdag den 28 februari, reser skolminister Lotta Edholm till Jokkmokk. Ministern ska bland annat träffa Sameskolstyrelsen och besöka sameskolan.

Under tisdagen gör skolministern ett studiebesök hos Sameskolstyrelsen för att få en presentation av verksamheten. På agendan står även ett besök på sameskolan i Jokkmokk och den samiska förskolan Giella.

För intervjuförfrågningar i samband med besöket, kontakta pressekreterare Agnes Eklund.
