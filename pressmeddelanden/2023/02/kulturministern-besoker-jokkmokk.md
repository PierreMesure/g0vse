# Kulturministern besöker Jokkmokk

Fredag den 3 februari besöker kulturminister Parisa Liljestrand Jokkmokk för att bland annat delta vid Jokkmokks marknad och träffa representanter för Svenska Samernas Riksförbund och Sametinget.

– Det här blir mitt andra besök i Sápmi som kulturminister och jag ser fram emot att fördjupa mina kunskaper om samisk kultur och att äntligen få uppleva Jokkmokks marknad, säger kulturminister Parisa Liljestrand.

Kulturministern kommer under sin vistelse i Jokkmokk bland annat att delta i Jokkmokks marknad, besöka utställningarna på Ájtte och möta representanter för Svenska Samernas Riksförbund. Parisa Liljestrand kommer även att träffa representanter för ungdomsorganisationen Sáminuorra, möta Sametingets styrelse och besöka Sámi Duodji.

Press och media är välkomna att delta vid utvalda delar av programmet. Kontakta presskontakt Henrik Sundbom.
