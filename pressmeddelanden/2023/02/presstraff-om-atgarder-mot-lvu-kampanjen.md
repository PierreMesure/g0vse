# Pressträff om åtgärder mot LVU-kampanjen

Fredag den 3 februari kallar statsminister Ulf Kristersson till pressträff för att presentera åtgärder mot LVU-kampanjen tillsammans med justitieminister Gunnar Strömmer, socialtjänstminister Camilla Waltersson Grönvall och SKR:s ordförande Peter Danielsson.

Socialtjänsten har ett mycket viktigt arbete med att skydda barn och unga från att fara illa. Sedan en tid tillbaka utsätts svensk socialtjänst för en massiv desinformationskampanj där svensk socialtjänst påstås kidnappa muslimska barn.
