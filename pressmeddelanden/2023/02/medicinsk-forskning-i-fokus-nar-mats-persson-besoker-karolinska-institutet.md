# Medicinsk forskning i fokus när Mats Persson besöker Karolinska institutet

I dag, onsdag den 1 februari, besöker utbildningsminister Mats Persson Karolinska institutet i Solna. Ministern kommer bland annat att ta del av lärosätets medicinska forskning och vaccinutveckling samt träffa rektor Ole Petter Ottersen och studenter.

Dagen inleds med ett besök i Karolinska institutets forskningshus Biomedicum där Mats Persson kommer att introduceras för arbetet inom precisionsmedicin samt infektionsmedicin och vaccinutveckling. Besöket fortsätter därefter i Aula Medica där internationalisering och Centrum för hälsokriser står på agendan. Ministern kommer sedan att träffa studenter och doktorander samt universitetsledningen.
