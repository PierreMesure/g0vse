# Johan Pehrson besöker Arbetsförmedlingen i Karlskoga

Idag, måndag 27 februari, besöker arbetsmarknads- och integrationsminister Johan Pehrson Karlskoga där han kommer göra ett verksamhetsbesök vid Arbetsförmedlingen för att få en djupare inblick i deras verksamhet.

– Arbete är grunden för både gemensamt välstånd och individens egenmakt. Att minska arbetslösheten är en av mina högsta prioriteringar och Arbetsförmedlingen har en viktig roll i detta, säger arbetsmarknads- och integrationsminister Johan Pehrson.

Under dagen kommer arbetsmarknads- och integrationsminister Johan Pehrson även besöka försvarsbolaget BAE Systems Bofors och ett biogasbolag för att bland annat diskutera frågor kopplade till kompetensförsörjning.

Vid intresse från media för att följa med under besöket vid Arbetsförmedlingen, kontakta pressekreterare Christoffer Heimbrand, se presskontakt nedan.
