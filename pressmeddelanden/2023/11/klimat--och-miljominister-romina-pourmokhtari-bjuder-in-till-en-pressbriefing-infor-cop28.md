# Klimat- och miljöminister Romina Pourmokhtari bjuder in till en pressbriefing inför COP28 i Dubai tillsammans med Sveriges chefsförhandlare Mattias Frumerie

Den 22 november kl. 14.00 välkomnas media till en pressbriefing inför FN:s internationella klimatmöte COP28 i Dubai. Medverkar gör klimat- och miljöminister Romina Pourmokhtari samt Sveriges klimatambassadör och chefsförhandlare Mattias Frumerie. Syftet är att informera om Sveriges arbete inför och under COP28 samt vad regeringen har för förhoppningar på resultatet av förhandlingarna, för de journalister som planerar att bevaka mötet.
