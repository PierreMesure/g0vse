# Regeringen uppmärksammar Sametingets 30-årsjubileum

I dag den 22 november 2023, firar det svenska Sametinget sitt 30-årsjubileum i samband med att Sametingets plenum möts i Åre. Med anledning av detta besöker kulturminister Parisa Liljestrand och landsbygdsminister Peter Kullgren Åre för att delta i högtidlighållandet.

– Det har hänt mycket på de trettio år som gått sedan Sametinget bildades. Samisk kultur och identitet har fått en allt större plats i det svenska kultur- och samhällslivet, och det gläder mig att samiskan vinner terräng bland yngre, säger kulturminister Parisa Liljestrand.

– Det är med glädje jag i dag gratulerar Sametinget på trettioårsdagen av dess bildande. I dag firar vi en milstolpe i arbetet för samisk kultur och samhällsutveckling, säger landsbygdsminister Peter Kullgren.

### Om Sametinget

Samtinget bildades 1993 och är både ett folkvalt organ och en statlig myndighet. Sametingets uppgift är att bevaka frågor som rör samisk kultur i Sverige. Sametinget har en offentligrättslig ställning som myndighet under regeringen.
