# Arbete mot utanförskap i fokus när Johan Pehrson besöker Göteborg och Borås

Måndag den 6 november åker Johan Pehrson västerut för att besöka en skola i ett utsatt område som vänt trenden med dåliga skolresultat. Han ska också träffa Polisen i Göteborg som tillsammans med socialtjänsten driver ett särskilt projekt för att förebygga gängkriminalitet bland unga.

Arbetsmarknads- och integrationsminister Johan Pehrson åker till Borås och Göteborg för att lära sig mer om hur olika samhällsaktörer arbetar mot utanförskap. Almåsgymnasiet i Borås kommer visa sitt projekt Centrum för ungas entreprenörskap, som ska underlätta elevernas inträde på arbetsmarknaden efter avslutade studier. Polisen i Göteborg ska berätta om satsningen Rätt kurva, som arbetar förebyggande med barn och ungdomar som riskerar att dras in i kriminalitet.

Vid intresse från media för att följa med under besöken, kontakta pressekreterare Alexandra Örenmark, se presskontakt nedan.
