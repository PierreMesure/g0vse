# Regeringen har förordnat ny dispaschör

Regeringen har i dag förordnat Paula Bäckdén till dispaschör. Hon är advokat och sedan 2011 biträdande dispaschör. Paula Bäckdén blir Sveriges första kvinnliga dispaschör sedan posten inrättades 1752.

Paula Bäckdén är advokat och har doktorerat i sjö- och transporträtt. Hon har tidigare varit adjungerad ledamot i Hovrätten i västra Sverige.

Förordnandet gäller från 22 december 2023 och sex år framåt.

Paula Bäckdén blir Sveriges första kvinnliga dispaschör sedan posten inrättades 1752.
