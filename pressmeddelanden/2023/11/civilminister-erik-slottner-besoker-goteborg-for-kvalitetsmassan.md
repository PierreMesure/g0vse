# Civilminister Erik Slottner besöker Göteborg för Kvalitetsmässan

Den 20–22 november besöker civilminister Erik Slottner Göteborg för att bland annat delta vid Kvalitetsmässan och för att besöka Göteborgs Stad och Sahlgrenska universitetssjukhuset.

Under dagarna kommer civilministern att delta vid ett flertal seminarier på Kvalitetsmässan. Han kommer även träffa landshövding Sten Tolgfors, besöka Göteborgs Stad och Sahlgrenska Universitetssjukhuset. Civilministern kommer även att dela ut pris till Sveriges Digitaliseringskommun 2023 respektive Sveriges Modernaste Myndighet 2023.

– Jag ser fram emot att diskutera viktiga frågor med bäring på offentlig sektor, som digitalisering, kommuners kapacitet och upphandling på Kvalitetsmässan. Det ska bli intressant att besöka Göteborgs Stad och Sahlgrenska Universitetssjukhuset för att få veta mer om dels stadens digitala tvilling och Sahlgrenskas AI-satsning, säger civilminister Erik Slottner.

Kvalitetsmässan är en mässa där företrädare för offentlig sektor möts, däribland tjänstemän, förtroendevalda men också företag som inspirerar och bidrar till offentlig verksamhet.

Vid frågor och intervjuförfrågningar kontakta civilministerns presskontakt.
