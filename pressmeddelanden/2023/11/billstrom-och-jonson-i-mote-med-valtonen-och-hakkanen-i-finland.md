# Billström och Jonson i möte med Valtonen och Häkkänen i Finland

På onsdag den 8 november reser utrikesminister Tobias Billström och försvarsminister Pål Jonson till Helsingfors för att träffa utrikesminister Elina Valtonen och försvarsminister Antti Häkkänen. Syftet med besöket är att diskutera frågor som kan främja det redan starka bilaterala samarbetet mellan länderna.

Utrikesminister Tobias Billström och försvarsminister Pål Jonson tas emot av finska utrikesministern Elina Valtonen och försvarsminister Antti Häkkänen för ett längre samtal om aktuella frågor som vidare kan fördjupa det svensk-finska samarbetet.

Utöver de fyra statsråden deltar även representanter från respektive statsråds departement eller ministerie.

Efter samtalet kommer en gemensam pressträff att hållas på Utrikesministeriet. Följ pressträffen live här: [Press Conference of FM Elina Valtonen and FM Tobias Billström, DM Antti Häkkänen and DM Pål Jonson - YouTube](https://www.youtube.com/watch?v=MjswGFm4zN4)

**Program för den 8 november:**

Möte (med fototillfälle)

Tid: 11. 00 (lokal finsk tid)
Plats: Utrikesministeriet, Helsingfors, Finland

Pressträff

Tid: 13.00 (lokal finsk tid)
Plats: Utrikesministeriet, Helsingfors, Finland
