# Försvars- och säkerhetspolitik på agendan i Finland

På tisdag den 21 november besöker försvarsminister Pål Jonson Helsingfors och deltar i en paneldiskussion med finske försvarsministern Antti Häkkänen. Efter Hanatinget träffar Pål Jonson styrelsen för Finlands Atlantsällskap.

Hanatinget är ett årligen återkommande diskussionsforum för försvars- och säkerhetspolitiska frågor i de nordiska länderna. Temat för årets forum är ”Hur ska vi hantera det ryska hotet”.

Jonson och Häkkänen kommer att föra ett samtal på scen om framtiden för den europeiska säkerhetsordningen och vilken roll Sveriges och Finlands Natomedlemskap kommer att spela för säkerheten i vårt närområde.

Sveriges försvars- och säkerhetspolitik är temat för mötet med styrelsen för Finlands Atlantsällskap.
