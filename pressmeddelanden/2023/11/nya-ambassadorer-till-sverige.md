# Nya ambassadörer till Sverige

Följande ambassadörer överlämnade torsdagen den 9 november sina kreditivbrev till H.M. Konungen: Nodir Ganiev från Uzbekistan, Svetlana Stoycheva-Etropolski från Bulgarien, Frances Sagala från Australien och Ekaterini Fountoulaki från Grekland.

Kreditivbrev är en fullmakt utfärdad av ambassadörens statschef. I och med att kreditivbreven nu är överlämnade till Sveriges statschef kan ambassadörerna fullt ut representera sitt land i Sverige.
