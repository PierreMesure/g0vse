# Skolminister Lotta Edholm besöker Linköping

Onsdag den 8 november besöker skolminister Lotta Edholm Linköping. Skolministern ska bland annat göra studiebesök på en grund- och gymnasieskola med spetsutbildning.

Under dagen kommer Lotta Edholm bland annat att besöka Berzeliusskolan som erbjuder spetsutbildning från årskurs 7 inom matematik, biologi, fysik och kemi. Skolministern kommer också att besöka en närliggande förskola som fokuserar särskilt på läsning.

För mer information och intervjuförfrågningar i samband med besöket, kontakta pressekreterare Elin Frisk.
