# Ukraina på agendan när Pål Jonson deltar på försvarsministermöte

Den 14 november deltar försvarsminister Pål Jonson i EU:s försvarsministermöte. Fokus på mötet är på EU:s militära stöd till Ukraina.

EU:s höga representant Josep Borell kommer inledningsvis att informera om aktuella frågor på det säkerhets- och försvarspolitiska området.

Försvarsministrarna förväntas sedan diskutera EU:s stöd till Ukraina genom Europeiska fredsfaciliteten, den militära insatsen EUMAM Ukraina, samt arbetet med att stötta Ukraina med artilleriammunition.

Ministrarna kommer även diskutera EU:s långsiktiga säkerhetsåtaganden till Ukraina. I samband med mötet väntas försvarsministrarna även möta Natos generalsekreterare Jens Stoltenberg.
