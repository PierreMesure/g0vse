# Gränsöverskridande brottslighet på agendan när Gunnar Strömmer besöker Helsingborg

(Ny plats) Onsdag den 15 november besöker justitieminister Gunnar Strömmer Helsingborgs hamn. På agendan står bland annat gränsöverskridande brottslighet som smuggling av vapen och narkotika.

Transporter via Sveriges hamnar står för en stor del av införseln av varor, men används även av kriminella nätverk som inkörsport för smuggling av illegala varor, bland annat narkotika och vapen.

Under besöket kommer justitieminister Gunnar Strömmer träffa Polismyndigheten, Tullverket, Helsingborgs stad och Helsingborgs hamn för att bland annat diskutera samverkansarbetet mot narkotikasmuggling via hamnen.

### Tid för media

I samband med besöket kommer det finnas tid för media.

**Tid för media**: kl. 11.45
**Plats**: (Ny plats)  Hamnkontoret, Oceangatan 3, Helsingborg

För mer information och intervjuförfrågningar, kontakta Caroline Opsahl.
