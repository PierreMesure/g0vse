# Pressinbjudan: Ny kärnkraft i Sverige – ett andra steg

Idag torsdag den 2 november bjuder klimat- och miljöminister Romina Pourmokhtari in till pressträff tillsammans med energi- och näringsminister Ebba Busch, minister för civilt försvar Carl-Oskar Bohlin och näringsutskottets ordförande Tobias Andersson om regeringens nästa steg för att underlätta för ny kärnkraft.

För att klara klimatomställningen behöver energipolitiken utvecklas och ta höjd för att kunna möta en ökad elanvändning som kan uppgå till minst 300 TWh år 2045. Senast till år 2040 har samarbetspartierna målsättningen att Sverige ska ha 100 procent fossilfri elproduktion, så att industrin och transportsektorn kan elektrifieras och sluta använda fossila bränslen.
