# Sjukvårdsministern besöker Halland

Den 15 november besöker sjukvårdsminister Acko Ankarberg Johansson Halmstad, Halland. Detta är det andra regionsbesöket, under mandatperioden kommer sjukvårdsministern besöka alla regioner för att föra en dialog om hälso- och sjukvården i regionen och besöka dess verksamheter.

Sjukvårdsministerns resa till Halmstad inleds med ett verksamhetsbesök på Hallands sjukhus där man bland annat arbetat framgångsrikt med precisionsmedicin i vården av patienter med hjärtsvikt. Sjukvårdsministern kommer att göra en rundvandring på avdelningen för klinisk fysiologi samt samtala med personal på hjärtmottagnigen. Ministern kommer även göra ett verksamhetsbesök på vårdcentralen i Andersberg för att träffa personal och få veta mer om närsjukvårdens arbete och arbetssätt.

Efter lunch träffar sjukvårdsministern ledningen i Region Halland på regionkontoret för en hälso- och sjukvårdsdialog. Under mötet deltar bland andra Mikaela Waltersson, ordförande i Regionstyrelsen, och Martin Engström, hälso- och sjukvårdsdirektör.

Det kommer att finnas tid för media i anslutning till besöket på Vårdcentralen i Andersberg. För anmälan, mer information och intervjuförfrågningar kontakta pressekreterare Joel Apelthun.
