# Lotta Edholm besöker Malmö och Lund

Den 13 – 14 november besöker skolminister Lotta Edholm Malmö och Lund. Skolministern ska göra flera olika studiebesök med fokus på bland annat läsning och spetsutbildning.

Under måndagen deltar Lotta Edholm på invigningen av Berättarministeriets nya utbildningscenter i Malmö.

Under tisdagen besöker Lotta Edholm högstadieskolan Mellersta Förstadsskolan som har en särskild lässatsning, samt kulturhuset Funnys Äventyr för att samtala om organisationens läsfrämjande arbete. Skolministern ska också besöka Polhemsskolan i Lund för att ta del av gymnasieskolans spetsutbildning i fysik.

För mer information och intervjuförfrågningar i samband med besöket, kontakta pressekreterare Elin Frisk.
