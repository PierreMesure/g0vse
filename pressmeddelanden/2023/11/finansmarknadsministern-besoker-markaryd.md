# Finansmarknadsministern besöker Markaryd

Fredagen den 3 november besöker finansmarknadsminister Niklas Wykman Markaryds Sparbank och värmepumpstillverkaren Nibe i Kronobergs län.

Vid besöket hos Markaryds Sparbank kommer frågor att diskuteras kopplade till arbetet mot penningtvätt och bedrägerier, samt utmaningar för sparbanker. Frågor som rör konsumentskydd kommer också att diskuteras.

När finansmarknadsministern besöker Nibe kommer fokus att ligga på finansiering av grön omställning, kapitalförsörjning för branschen och tillgången till riskkapital. Dessutom kommer rådande företagsklimat och regelverkens betydelse att diskuteras.

I samband med besöket finns tid avsatt för att svara på medias frågor. För mer information om besöket och intervjuförfrågningar, kontakta pressekreterare Victoria Ericsson (se presskontakt).
