# Jessika Roswall deltar vid ministerrådsmöte i Bryssel

Tisdag den 19 september deltar EU-minister Jessika Roswall vid EU:s ministerrådsmöte i Allmänna rådet, General Affairs Council (GAC).

På dagordningen för rådsmötet står diskussioner kring EU:s officiella språk och rättsstatsprinciper. Ministrarna ska även inleda förberedelserna inför Europeiska rådets möte den 26–27 oktober samt diskutera kommissionens arbetsprogram för 2024.

Mötet kommer att föregås av ett informellt frukostmöte med Ukrainas vice premiärminister med ansvar för europeisk integration, Olha Stefanisjyna.
