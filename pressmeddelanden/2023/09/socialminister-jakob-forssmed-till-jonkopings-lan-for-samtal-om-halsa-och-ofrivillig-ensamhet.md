# Socialminister Jakob Forssmed till Jönköpings län för samtal om hälsa och ofrivillig ensamhet

Onsdag den 6 september reser socialminister Jakob Forssmed till Jönköpings län. Resan har fokus på förebyggande och hälsofrämjande insatser för barn och unga samt arbete mot ofrivillig ensamhet.

Under resan kommer ministern bland annat att besöka Värnamo Hälsocenter för att få del av deras arbete med Hälsosam uppväxt i Värnamo som arbetar förebyggande med hälsofrämjande insatser för barn och unga. Senare kommer ministern att delta i ett rundabordssamtal om ofrivillig ensamhet med aktörer från såväl region och kommun som organisationer i civilsamhället.
