# Justitieministern besöker Polismyndigheten i Norrköping

I morgon, onsdagen den 20 september, besöker justitieminister Gunnar Strömmer Polismyndigheten i Norrköping med anledning av den senaste tidens våldsvåg.

Norrköping är en av de städer som drabbats av den senaste tidens våldsvåg. Under onsdagen gör Gunnar Strömmer ett verksamhetsbesök hos Polismyndigheten i staden. Statsrådet kommer få en lägesrapport och informeras om polisens arbete mot grov organiserad brottslighet och det brottsförebyggande arbetet.

För intervjuförfrågningar, kontakta pressekreterare Erica Wide.
