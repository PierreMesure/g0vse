# Gunnar Strömmer besöker Sandviken

I dag, torsdagen den 28 september, besöker justitieminister Gunnar Strömmer Sandviken med anledning av den senaste tidens fruktansvärda skjutning i staden.

Under besöket kommer statsrådet att träffa representanter för polisen för att diskutera händelseutvecklingen i området och hur polisen arbetar med den lokala problembilden. Statsrådet kommer också att träffa representanter från kommunen för att höra om kommunens brottsförebyggande arbete.

I samband med besöket kommer det att finnas tid för media. För mer information och intervjuförfrågningar, kontakta pressekreterare Erica Wide.
