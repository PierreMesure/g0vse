# Arbetsmiljöverket får vikarierande generaldirektör

Regeringen har i dag förordnat Håkan Olsson till vikarierande generaldirektör för Arbetsmiljöverket från den 1 oktober 2023 till dess att en ordinarie generaldirektör tillträder. Håkan Olsson efterträder Erna Zelmin som går i pension.

Håkan Olsson har en lång bakgrund inom Arbetsmiljöverket och är sedan 2016 ställföreträdande generaldirektör. Innan dess tjänstgjorde han länge inom verkets inspektionsavdelning, bland annat som tillsynsdirektör på olika distrikt samt som avdelningschef för inspektionsavdelningen.
