# Ny generaldirektör för UKÄ

Regeringen har i dag beslutat att anställa Martin Norsell som generaldirektör och chef för Universitetskanslersämbetet (UKÄ). Han påbörjar sin anställning den 1 december 2023.

– Jag är mycket glad att Martin Norsell har tackat ja till att bli generaldirektör för UKÄ. Med sin gedigna erfarenhet från olika ledningsuppdrag inom högskolesektorn är han väl lämpad för det här uppdraget. Jag ser fram emot ett gott samarbete framöver, säger utbildningsminister Mats Persson.

Martin Norsell har sedan maj 2018 varit rektor för Högskolan Dalarna. Han är professor i militärteknik och har tidigare bland annat varit prorektor och forskningschef vid Försvarshögskolan i Stockholm.
