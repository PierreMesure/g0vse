# Andreas Carlson på möte med transportministrar i Barcelona

Den 21-22 september deltar infrastruktur- och bostadsminister Andreas Carlson på det informella ministermötet med EU:s transportministrar i Barcelona i Spanien.

Tema för mötet är transport som ett medel för social och territoriell sammanhållning. Ministrarna kommer bland annat att dela med sig av goda exempel från sina respektive länder där samarbete mellan olika aktörer har lett till förbättrade möjligheter till rörlighet och social sammanhållning.

Under mötet kommer ministrarna också bland annat besöka Barcelonas hamn.
