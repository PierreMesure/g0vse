# Andreas Carlson besöker Malmö och konferens om gröna städer

Onsdag den 14 juni besöker infrastruktur- och bostadsminister Andreas Carlson Malmö för att bland annat inleda konferensen Creating Green Cities.

Konferensen utgår från EU:s urbana agenda och fokuserar på att främja hållbara, vackra och inkluderande städer. Den hålls inom ramen för det svenska ordförandeskapet i EU och Andreas Carlson kommer att hålla inledningsanförandet.

Under besöket i Malmö ska ministern också träffa bostadsbolaget MKB, som ägs av Malmö stad, och besöka Örtagård och Herrgården i Rosengård.
