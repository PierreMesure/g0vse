# Landsbygdsministern besöker Norge

Onsdag 7 juni besöker landsbygdsminister Peter Kullgren Norge för ett första möte med norska ministrar.

Under dagen kommer landsbygdsministern att träffa Norges landsbygds- och matminister Sandra Borch, fiskeri- och havsminister Bjørnar Selnes Skjærar samt Olaug Bollestad partiledare för Kristelig Folkeparti, tidigare norsk landsbygds- och matminister.

Under mötena kommer det vara ett särskilt fokus på jord- och skogsbruk, fiske och varg.

Media som är intresserade kan kontakta pressekreteraren för mer information.
