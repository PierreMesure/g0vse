# Försvarsminister Pål Jonson deltar på Natos försvarsministermöte och Ramsteinmöte i Bryssel

Den 15–16 juni deltar försvarsminister Pål Jonson i Natos försvarsministermöte i Bryssel. I anslutning till försvarsministermötet deltar Pål Jonson även i Ramsteinmötet om stöd till Ukraina. På mötet kommer koordineringen av det militära stödet som skänks inom Ukraine Defence Contact Group (UDCG) att diskuteras.

Försvarsministermötet utgör en viktig milstolpe i förberedelserna inför Natos toppmöte i Vilnius den 11–12 juli. Särskilt fokus kommer att läggas vid fortsatt stöd till Ukraina, samt stärkandet av Natos avskräckning och försvar.

I delar av mötet deltar Ukrainas försvarsminister, Oleksiy Reznikov, samt EU:s höga representant för utrikes frågor och säkerhetspolitik, Josep Borrell. I samband med mötet genomförs även en mottagning med företrädare från försvarsindustrin.

Försvarsministermötet leds av Nato generalsekreterare Jens Stoltenberg och Sverige deltar i rollen som inbjudet land till Nato (s.k. invitee).

Ramsteinmötet är det trettonde i ordningen sedan april 2022 och leds av försvarsministrarna för USA, Lloyd J. Austin och Ukraina, Oleksiy Reznikov. Deltar gör också försvarsministrar från ett 50-tal länder tillsammans med Natos generalsekreterare Jens Stoltenberg och representant för EU.

Mötet kommer bland annat handla om hur Ukrainas luftförsvarsförmåga kan stärkas. En särskild punkt för mötet är hur reparationer och långsiktigt underhåll av stödet med avancerad militär materiel skall utformas.
