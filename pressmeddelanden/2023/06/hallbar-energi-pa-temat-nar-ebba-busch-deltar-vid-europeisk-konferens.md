# Hållbar energi på temat när Ebba Busch deltar vid europeisk konferens

I dag, tisdagen den 20 juni, talar energi- och näringsministern på konferensen European Sustainable Energy Week i Bryssel som anordnas av den Europeiska kommissionen. Temat för årets konferens är ’’Accelerating the clean energy transition – towards lower bills and greater skills”.

– Jag är glad att få inledningstala på veckan för hållbar energi i Bryssel och representera det svenska ordförandeskapet. Det är viktigt att värna en hållbar och fossilfri energiutveckling, säger energi-och näringsminister Ebba Busch.

Det årliga evenemanget är ett tillfälle för aktörer inom energiområdet att träffas, diskutera ny policyutveckling samt utbyta framgångsrika erfarenheter som kan inspirera till innovation för att uppfylla EU:s klimat- och energimål.
