# Mats Persson talar vid EUGLOH Annual Summit i Lund

I dag, tisdag den 13 juni, inledningstalar utbildningsminister Mats Persson vid den tredje upplagan av EUGLOH Annual Summit som i år arrangeras av Lunds universitet.

EUGLOH, som står för European University Alliance for Global Health, är ett nätverk av nio europeiska universitet som erbjuder tvärvetenskapliga aktiviteter med fokus på aktuella frågor. Nätverket är en del av EU-satsningen Europauniversitet där Lunds universitet ingår. Syftet med konferensen är att fortsätta bygga broar mellan utbildning och forskning, mellan länder och mellan studenter, lärare, forskare och personal.
