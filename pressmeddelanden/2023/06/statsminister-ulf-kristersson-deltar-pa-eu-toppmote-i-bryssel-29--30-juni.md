# Statsminister Ulf Kristersson deltar på EU-toppmöte i Bryssel 29 – 30 juni

Statsminister Ulf Kristersson är på plats i Bryssel för att under två dagar träffa EU:s stats- och regeringschefer vid ett möte i Europeiska rådet.

På dagordningen för EU-toppmötet står diskussioner kring EU:s stöd till Ukraina, försvar och säkerhet, Kina, migration och konkurrenskraft. Statsminister Ulf Kristersson kommer i samband med toppmötet även att summera det svenska ordförandeskapet i Europeiska unionens råd.

Under fredagen hålls en presskonferens tillsammans med Europeiska kommissionens ordförande Ursula von der Leyen och Europeiska rådets ordförande Charles Michel.
