# Nya ledamöter i styrelsen för Finansinspektionen

Regeringen har idag fattat beslut om att förordna justitierådet Cecilia Renfors och docenten i nationalekonomi Anna Seim till nya ledamöter i Finansinspektionens styrelse till och med den 31 mars 2026.

Cecilia Renfors arbetar i dag som ledamot i Högsta domstolen. Dessförinnan har Cecilia Renfors bland annat varit justitieombudsman och hovrättslagman i Svea hovrätt.

Anna Seim är verksam vid Stockholms universitet där hon är biträdande föreståndare för Centrum för penningpolitik och finansiell stabilitet.

Cecilia Renfors och Anna Seim förordnas att vara ledamöter i styrelsen för Finansinspektionen från och med den 15 juni 2023 till och med den 31 mars 2026.
