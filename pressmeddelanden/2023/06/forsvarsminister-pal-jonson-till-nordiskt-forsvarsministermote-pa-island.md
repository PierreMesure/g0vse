# Försvarsminister Pål Jonson till nordiskt försvarsministermöte på Island

Den 20-21 juni leder försvarsminister Pål Jonson ett möte för försvarsministrar inom det nordiska försvarssamarbetet Nordic Defence Cooperation (Nordefco).

Mötet kommer bland annat handla om utvecklingen av en ny vision för det nordiska försvarssamarbetet i ljuset av det försämrade säkerhetsläget. Mötet kommer också att omfatta aktuella frågor inför det kommande Nato-toppmötet i Vilnius.

Vid mötet kommer ministrarna att diskutera fortsatt stöd till Ukraina och det fördjupade samarbetet med gemensamma övningar, utbildning och materielanskaffning.

Sverige är ordförande för Nordefco 2023 och leder därmed arbetet under innevarande år.
