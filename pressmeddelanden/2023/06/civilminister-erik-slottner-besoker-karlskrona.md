# Civilminister Erik Slottner besöker Karlskrona

I dag, den 12 juni, kommer civilminister Erik Slottner att besöka Karlskrona. Under besöket träffar civilministern bland annat Länsstyrelsen i Blekinge län och gör ett studiebesök på Marinbasen.

Under besöket träffar civilministern Länsstyrelsen i Blekinge län och landshövding Ulrica Messing. Tillsammans med representanter från Region Blekinge och länets kommuner diskuteras aktuella frågor i länet, bland annat om bostadsbyggande och samverkan mellan stat, länsstyrelse, region och kommun.

Civilministern gör även ett studiebesök på Marinbasen i Karlskrona samt träffar länets försvarsdirektör för att diskutera civil beredskap och totalförsvar i Blekinge.

På eftermiddagen kl. 15:00-15:30 deltar civilministern på en pressträff på residenset tillsammans med landshövding Ulrica Messing och försvarsdirektör Peter Ryman. Vid mediaförfrågningar, kontakta civilministerns presskontakt.
