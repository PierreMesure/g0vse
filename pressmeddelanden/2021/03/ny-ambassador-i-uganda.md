# Ny ambassadör i Uganda

Regeringen har idag utsett Maria Håkansson till ambassadör i Kampala.

Maria Håkansson tjänstgör idag på Afrika-enheten på UD. Hon har tidigare varit ambassadör i Kinshasa. Hon har även tjänstgjort bl.a. vid ambassaderna i Kigali och Helsingfors, vid FN-representationen i New York och vid EU-kansliet i Statsrådsberedningen.

Maria Håkansson tillträder sin nya befattning under hösten 2021.
