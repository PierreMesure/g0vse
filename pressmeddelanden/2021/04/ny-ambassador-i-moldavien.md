# Ny ambassadör i Moldavien

Regeringen har idag utsett Katarina Fried till ambassadör i Chisinau.

Katarina Fried är för närvarande kansliråd vid UD:s enhet för FN-politik, konflikt och humanitära frågor. Hon har tidigare tjänstgjort vid representationerna i New York och Genève och ambassaden i Gaborone liksom vid flera enheter i UD:s hemmaorganisation.

Katarina Fried tillträder sin nya befattning under hösten 2021.
