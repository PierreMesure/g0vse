# Ny ambassadör i Förenade arabemiraten

Regeringen har idag utsett Liselott Andersson till ambassadör i Abu Dhabi.

Liselott Andersson är idag departementsråd på enheten för främjande och hållbart företagande i UD. Dessförinnan var hon enhetschef för internationella frågor på Näringsdepartementet. Hon har arbetat vid ambassaderna i Paris och Prag liksom vid den svenska EU-representationen i Bryssel samt vid olika enheter i UD.

Liselott Andersson tillträder sin nya befattning under hösten 2021.
