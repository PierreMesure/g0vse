# Tomas Danestad ny ambassadör i Tadzjikistan och Turkmenistan

Regeringen har idag utsett Tomas Danestad till ambassadör i Dusjanbe och Asjchabad, med stationering i Stockholm.

Tomas Danestad har tidigare varit chargé d’affaires i Baku och tjänstgjort vid ett flertal enheter vid Utrikesdepartementet. Han har även arbetat vid Finansdepartementet och för Europeiska banken för återuppbyggnad och utveckling (EBRD).

Tomas Danestad tillträder sin nya befattning vid årsskiftet 2021/2022.
