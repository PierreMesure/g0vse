# Ingrid Tersman ny ambassadör i Estland

Regeringen har idag utsett Ingrid Tersman till ambassadör i Tallinn.

Ingrid Tersman är idag Stockholmsbaserad ambassadör för Centralasien. Innan det var hon Sveriges ambassadör i Chisinau. Hon har tidigare tjänstgjort vid ambassaden i Islamabad och på flertalet enheter i UD. Hon har även arbetat i Försvarsdepartementet samt för ISAF i Afghanistan.

Ingrid Tersman tillträder sin nya befattning i oktober 2021.
