# Försvarsminister Pål Jonson besöker Finland

Måndag den 24 oktober reser försvarsminister Pål Jonson till Helsingfors för att träffa Finlands försvarsminister Antti Kaikkonen. Detta är Pål Jonsons första utlandsbesök som försvarsminister.

Försvarsminister Antti Kaikkonen är värd för besöket och många frågor står på agendan. De två ministrarna kommer att diskutera Sveriges och Finlands bilaterala försvarsrelaterade samarbete, det trilaterala samarbetet som Sverige och Finland har med Norge respektive med USA, Sveriges och Finlands medlemskapsansökningar till Nato samt Rysslands anfallskrig mot Ukraina.
