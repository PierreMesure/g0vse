# Fyra nya ambassadörer till Sverige

Följande ambassadörer överlämnade onsdagen den 26 oktober sina kreditivbrev till H.M. Konungen. Sekhulumi Ntsoaole från Lesotho med säte i Dublin, Moussa Dourfaye från Niger med säte i Köpenhamn, Leopoldo Guardigli från San Marino med säte i San Marino och Mihael Zupančič från Slovenien med säte i Köpenhamn.

Kreditivbrev är en fullmakt utfärdad av ambassadörens statschef. I och med att kreditivbreven nu är överlämnade till Sveriges statschef kan ambassadörerna fullt ut representera sitt land i Sverige.
