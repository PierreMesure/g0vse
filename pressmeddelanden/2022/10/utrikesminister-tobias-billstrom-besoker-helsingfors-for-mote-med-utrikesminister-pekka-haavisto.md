# Utrikesminister Tobias Billström besöker Helsingfors för möte med utrikesminister Pekka Haavisto

Utrikesminister Tobias Billström besöker Helsingfors den 21 oktober för möte med Finlands utrikesminister Pekka Haavisto. På dagordningen står Sveriges EU-ordförandeskap första halvåret 2023, Rysslands anfallskrig mot Ukraina, samt Sveriges och Finlands medlemskapsansökningar till Nato och bilaterala frågor.

– Det är en god tradition att en ny svensk utrikesministers första bilaterala besök görs till Helsingfors, säger Billström. Det är ett tillfälle att utrycka vår uppskattning över den nära relation och det breda samarbete som våra länder har med varandra. Jag ser fram emot att diskutera konkreta frågor som bland annat rör vår gemensamma Natoansökan och det kommande svenska EU-ordförandeskapet.
