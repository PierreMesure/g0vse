# Lotta Edholm deltar vid Europeiska kommissionens toppmöte för utbildningsfrågor

I dag, torsdag den 1 december, deltar skolminister Lotta Edholm vid European Education Summit i Bryssel. Bland annat kommer ministern att diskutera utbildningsfrågor som är aktuella inför det svenska ordförandeskapet i EU:s ministerråd 2023.

European Education Summit är Europeiska kommissionens årliga toppmöte för utbildningsfrågor. Skolministern kommer i slutet av mötet att reflektera över de diskussioner som förts under dagen och hur de kan kopplas till arbetet inför det svenska ordförandeskapet i EU:s ministerråd kommande halvår. Vid mötet deltar drygt 220 deltagare från EU:s medlemsstater på plats i Bryssel.
