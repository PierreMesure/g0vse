# Socialtjänstministern besöker kommuner runt om i landet

Idag startar socialtjänstminister Camilla Waltersson Grönvall sin Sverigeturné. Den här veckan besöker ministern Karlskoga och Sollentuna. Idag tisdag besöks Sollentuna klockan 10-16.30. Fokus för besöken, som kommer pågå under hela nästa år, är förebyggande arbete inom socialtjänsten.

Syftet med turnén är att samla goda exempel på verksamheter som lyckats med det förebyggande arbetet, men också att besöka kommuner som brottas med stora utmaningar. Genom besöken kan socialtjänstministern skapa en bild av läget runt om i landet. Det är första gången någonsin en regering i Sverige har en renodlad socialtjänstminister.

## Närmare en miljard satsas på det förebyggande arbetet

Regeringen tar både krafttag mot brottsligheten samtidigt som det satsas nästan en miljard på det förebyggande arbetet nästa år. Alla barn har rätt till en ljus och trygg framtid, och att ge alla barn en ärlig chans att lyckas är lika viktigt som att skärpa straffen. Förebyggande arbete mot ungdomskriminalitet lönar sig. Regeringen stärker därför socialtjänstens brottsförebyggande arbete samtidigt som föräldraskapsprogrammen byggs ut.
