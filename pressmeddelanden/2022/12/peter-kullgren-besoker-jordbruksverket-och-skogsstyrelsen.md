# Peter Kullgren besöker Jordbruksverket och Skogsstyrelsen

Landsbygdsminister Peter Kullgren besöker på måndag den 19 december Jönköping och myndigheterna Skogsstyrelsen och Jordbruksverket. Besöket är ett av många besök som landsbygdsministern gör för att lära känna sina myndigheter.

Jordbruksverket och Skogsstyrelsen huserar på samma adress i Jönköping och därför inleds dagen med att landsbygdsminister Peter Kullgren presenterar sig själv och håller ett tal inför de båda myndigheternas personal.

Därefter möter Peter Kullgren myndigheternas ledning i tur och ordning för att prata om regeringens politik på respektive myndighetsområde.
