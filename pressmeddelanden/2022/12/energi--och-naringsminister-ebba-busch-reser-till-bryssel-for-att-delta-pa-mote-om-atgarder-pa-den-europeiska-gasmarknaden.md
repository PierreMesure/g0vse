# Energi- och näringsminister Ebba Busch reser till Bryssel för att delta på möte om åtgärder på den europeiska gasmarknaden

Den 13 december möts EU:s energiministrar i Bryssel för ett extrainsatt möte i TTE-rådet. Huvudpunkten på dagordningen kommer att vara ett förslag till rådsförordning om en tillfällig marknadskorrigeringsmekanism. Förslaget syftar till att skydda EU:s medborgare och ekonomi mot allt för höga gaspriser genom ett tillfälligt pristak på gas.

Enligt förslaget ska mekanismen enbart aktiveras om gaspriserna når exceptionella nivåer. Kommissionen ska besluta om att upphäva pristaket om man exempelvis upptäcker att gasanvändningen ökar eller leder till en negativ påverkan på försörjningstryggheten för energi i unionen.

Energi- och näringsminister Ebba Busch representerar Sverige under mötet.
