# Ny rektor vid Kungl. Konsthögskolan

Regeringen har i dag beslutat att anställa Sanne Kofod Olsen som rektor vid Kungl. Konsthögskolan i Stockholm. Hon tillträder tjänsten den 1 januari 2023.

– Jag vill önska Sanne Kofod Olsen lycka till i arbetet som rektor vid Kungl. Konsthögskolan. Med sin gedigna bakgrund inom både högskole- och konstsektorn är hon väl lämpad för uppdraget. Jag ser fram emot ett givande samarbete framöver, säger utbildningsminister Mats Persson.

Sanne Kofod Olsen är konsthistoriker, författare och kurator. Sedan 2018 är hon dekan och chef för Konstnärliga fakulteten vid Göteborgs universitet. Tidigare har hon även varit rektor för Det Kongelige Danske Kunstakademi, Billedkunstskolerne & Kunsthal Charlottenborg i Köpenhamn, direktör på Museet for Samtidskunst i Roskilde och rektor vid Det fynske Kunstakademi.
