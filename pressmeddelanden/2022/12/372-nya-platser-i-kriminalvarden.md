# 372 nya platser i Kriminalvården

Förra veckan bevil­jades fram­ställningar från Kriminal­vården om att ingå hyres­avtal på flera orter. Regeringen har nu fattat beslut som innebär 152 nya platser på ytter­ligare fyra orter där verk­samhet bedrivs i dag. Totalt blir det 372 nya platser som tas i bruk senast nästa år.

För att att möjlig­göra ytter­ligare plats­kapacitet i anstalter och häkten runtom i landet behöver utbygg­naden av Kriminal­vården fortsätta, det är angeläget för regeringen.

Regeringen har därför beslutat att bevilja ytter­ligare fram­ställ­ningar från Kriminal­vården om att få ingå hyres­avtal för anstalts- och häktes­platser. Beslutet avser avtal på cirka nio år och omfattar Huddinge, Borås, Malmö och Lindesberg. Antalet platser på de aktuella orterna ökar med 152 platser.

– Att Kriminal­vården får fler anstalts- och häkes­platser är en viktig förut­sättning när den grova brotts­lig­heten nu ska tryckas tillbaka. De här platserna blir därför ett mycket viktigt tillskott för Kriminal­vården, säger justitie­minister Gunnar Strömmer.

Förra veckan beviljades också fram­ställningar från Kriminal­vården om att ingå hyres­avtal på fem orter: Ystad, Göteborg, Nyköping, Luleå och Umeå. Det till­sam­mans med dagens beslut innebär alltså att plats­kapaci­teten ökar med totalt 372 nya platser.
