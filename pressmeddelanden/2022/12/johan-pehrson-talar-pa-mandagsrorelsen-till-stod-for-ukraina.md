# Johan Pehrson talar på Måndagsrörelsen till stöd för Ukraina

Idag måndag 12 december talar arbetsmarknads- och integrationsminister Johan Pehrson på Norrmalmstorg. Talet sker i samband med Måndagsrörelsens demonstration för Ukrainas kamp mot den ryska invasionen.

– Medan många svenskar stressar i julhandeln är ukrainska män och kvinnor fullt upptagna med att försvara sitt land och sin frihet mot Putinregimens olagliga och blodiga invasion. De tappra ukrainarna försvarar inte bara sin frihet, de försvarar i förlängningen även Europa mot Putins maktgalna planer. Därför måste vi stötta Ukraina i deras frihetskamp, säger arbetsmarknads- och integrationsminister Johan Pehrson.

Statsrådet kommer vara tillgänglig för intervjuer efter talet.
