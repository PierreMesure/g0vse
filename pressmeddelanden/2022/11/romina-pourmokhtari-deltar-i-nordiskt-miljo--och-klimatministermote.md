# Romina Pourmokhtari deltar i nordiskt miljö- och klimatministermöte

Den 2 november deltar klimat- och miljöminister Romina Pourmokhtari i det nordiska miljöministermötet i Helsingfors. På agendan står bland annat en gemensam deklaration om biologisk mångfald och samarbete inför partsmötet COP 15 i november.

Vid mötet förväntas de nordiska miljö- och klimatministrarna godkänna en deklaration om naturbaserade lösningar och att ett inspel till FN:s panel om biologisk mångfald (IPBES) görs. Sverige leder också en diskussion om möjligheterna för de nordiska länderna att främja ett ambitiöst globalt avtal för biologisk mångfald, inför FN:s partsmöte om biologisk mångfald, CBD/COP15, i december.

Andra punkter på dagordningen är en diskussion om förhandlingsläget och nordiskt samarbete, inför och efter FN:s partsmöte i klimatkonventionen, COP27 i november. Ministrarna ska också ta upp FN:s arbete med att inleda förhandlingar om ett nytt globalt avtal mot plastföroreningar och diskutera miljö, klimat och säkerhet i ljuset av rådande världsläge.
