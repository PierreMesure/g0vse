# Utredningen om ökat statligt ansvar för skolan presenterar sitt betänkande

I dag, måndag den 7 november, tar skolminister Lotta Edholm emot slutbetänkandet från Utredningen om ökat statligt ansvar för skolan. I samband med överlämningen hålls en pressträff med skolministern Lotta Edholm och den särskilde utredaren Thomas Persson.

Utredningen om ökat statligt ansvar för skolan har haft i uppdrag att ta fram ett besluts- och kunskapsunderlag för ett statligt huvudmannaskap eller ökat statligt ansvar för skolan i syfte att skapa bättre förutsättningar för en mer likvärdig skola av hög kvalitet.
