# Energi- och näringsminister Ebba Busch besöker Helsingfors för möte med näringsminister Mika Lintilä

Torsdagen den 24 november träffar energi- och näringsminister Ebba Busch Finlands näringsminister Mika Lintilä. Syftet med mötet är att främja ett fortsatt nära samarbete mellan länderna inom energi- och näringslivsområdet.

Under mötet kommer ministrarna bland annat att diskutera Sveriges kommande EU-ordförandeskap med särskilt fokus på frågor som rör energi och industri.

– Sverige och Finland har en lång historia av nära samarbete och samsyn i många viktiga frågor - inte minst vad gäller den gröna omställningen. Jag ser fram emot ett fortsatt brett samarbete som främjar våra gemensamma intressen, säger energi- och näringsminister Ebba Busch.
