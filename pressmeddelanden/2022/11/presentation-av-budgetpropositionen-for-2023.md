# Presentation av budgetpropositionen för 2023

Budgetpropositionen för 2023 lämnas till riksdagen tisdagen den 8 november klockan 8.00. Samtidigt lämnas även höständringsbudgeten för 2022. Finansminister Elisabeth Svantesson presenterar budgeten på en pressträff klockan 8.30.

Klockan 8.00 publiceras budgetpropositionen på regeringen.se/budget.

### Presskonferens med finansminister Elisabeth Svantesson

07.30 Insläpp för journalister med presslegitimation för säkerhetskontroll. Kaffe och smörgås serveras.

08.00 Budgetpropositionen och höständringsbudgeten blir offentliga och finns tillgänglig på plats samt på regeringen.se.

08.30 Presskonferensen med Elisabeth Svantesson startar. Den kan även följas på regeringen.se.

### Budgetpromenad

Klockan 12.30 börjar Elisabeth Svantesson sin promenad från Finansdepartementet (Jakobsgatan 24) till riksdagen.

### Riksdagsdebatt

Klockan 13.00 börjar riksdagsdebatten som kan följas på riksdagen.se.
