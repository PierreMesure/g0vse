# Peter Kullgren delar ut priset Årets Nötköttsproducent

På torsdag den 10 november delar landsbygdsminister Peter Kullgren ut priset Årets Nötköttsproducent vid Köttriksdagen i Örebro.

Köttriksdagen är en årlig konferens som anordnas av Sveriges nötköttsproducenter. I år hålls konferensen i Örebro med temat företagande, kapitalförsörjning och generationsväxling.

Landsbygdsminister Peter Kullgren kommer att hålla ett kortare anförande och dela ut priset Årets Nötköttsproducent tillsammans med Henrik Lander ordförande för Svenska Nötproducenter samt Fredrik Sundblad branschansvarig LRF Kött.
