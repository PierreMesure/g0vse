# Henrik Holmer blir ny förvaltningschef i Regeringskansliet

Henrik Holmer har i dag av regeringen utsetts till förvaltningschef i Regeringskansliet. Han tillträder sin anställning den 28 mars 2022.

– Jag ser fram emot att, som förvaltningschef i Regeringskansliet, bidra till utvecklingsarbetet inom digitalisering och att ta ytterligare steg för att myndigheten ska ge ett än effektivare stöd till regeringen i dess uppgift att styra Sverige och förverkliga sin politik, säger Henrik Holmer.

Henrik Holmer är idag planeringschef/CFO på Migrationsverket. År 2016–2018 var han chef för ekonomistyrningsenheten på Arbetsförmedlingen. Dessförinnan arbetade han, år 2005–2016, i Regeringskansliet, på Finansdepartementet respektive Justitiedepartementet. Henrik Holmer har en fil.kand. i statsvetenskap.
