# Nytt särskilt sändebud för Afghanistan

(Ny version) Regeringen har idag utsett Jörgen Lindström till särskilt sändebud för Afghanistan och myndighetschef för Sveriges ambassad i Kabul. Ambassadens verksamhet är tills vidare förlagd till Stockholm.

Jörgen Lindström har tidigare varit ambassadör i Beirut och Bagdad samt chef för UD:s Ministerkansli. Han har även tjänstgjort som chef vid Kungliga Hovstaterna, vid olika enheter i UD samt vid ambassaderna i Rabat och Islamabad samt Sveriges delegation till Nato i Bryssel.

Jörgen Lindström tillträder sin nya befattning omedelbart.
