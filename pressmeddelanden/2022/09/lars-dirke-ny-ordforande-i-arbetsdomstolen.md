# Lars Dirke ny ordförande i Arbetsdomstolen

Regeringen har idag utsett Lars Dirke till ny ordförande i Arbetsdomstolen. Han tillträder som ordförande från och med den 1 november 2022.

Lars Dirke arbetar sedan 2012 som hovrättslagman i Svea hovrätt, inledningsvis i Mark- och miljööverdomstolen och sedan 2015 vid en av domstolens allmänna avdelningar. Dessförinnan tjänstgjorde han i samma domstol som hovrättsråd tillika vice ordförande i knappt sex år och innan dess som hovrättsråd i drygt fyra år. Han arbetade 1999 - 2001 som departementsråd och enhetschef i Näringsdepartementet och 1994 - 1998 som rättssakkunnig och sedermera kansliråd i Arbetsmarknadsdepartementet.
