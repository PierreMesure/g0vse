# Nya ambassadörer till Sverige

Följande ambassadörer överlämnade onsdagen den 24 augusti sina kreditivbrev till H.M. Konungen: Mehdi Hasan från Bangladesh, Daniel Ionita från Rumänien, Yönet Can Tezel från Turkiet och Tucapel Jiménez från Chile.

Kreditivbrev är en fullmakt utfärdad av ambassadörens statschef. I och med att kreditivbreven nu är överlämnade till Sveriges statschef kan ambassadörerna fullt ut representera sitt land i Sverige.
