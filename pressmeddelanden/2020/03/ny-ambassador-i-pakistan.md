# Ny ambassadör i Pakistan

Regeringen har idag utsett ministerrådet Henrik Persson till ny ambassadör i Islamabad, Pakistan.

Henrik Persson tjänstgör idag på utrikesdepartementets Asien- och Oceanienenhet.

Han har tidigare varit chef för Business Sweden’s kontor i Taipei, Taiwan och innehaft uppdraget som samordnare av det statliga exportstödet till svensk försvarsindustri.

Henrik Persson har också tjänstgjort vid ambassaderna i Washington, Tokyo, Singapore och Seoul.

Han tillträder sin nya befattning i september i år.
