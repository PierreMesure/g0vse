# Utlandsresor – komplettering till tidigare beslut om ändring av avrådan från icke nödvändiga resor till alla länder

UD har tidigare, den 18 juni 2020, beslutat om att ändra avrådan från icke nödvändiga resor till alla länder. Idag den 29 juni 2020 fattas ett kompletterande beslut avseende Ungern.

UD beslutade den 14 mars 2020 om avrådan från icke nödvändiga resor till alla länder, den 15 maj förlängdes det beslutet till den 15 juli. Mot bakgrund av detta och som komplettering till tidigare beslut, av den 18 juni, fattar nu UD följande beslut:

Från och med den 30 juni 2020 är Ungern undantaget avrådan från icke nödvändiga resor.
