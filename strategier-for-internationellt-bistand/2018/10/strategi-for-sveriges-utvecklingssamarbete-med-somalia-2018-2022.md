# Strategi för Sveriges utvecklingssamarbete med Somalia 2018-2022

![](/contentassets/fa6e95381a3c45669c23838618c8fe2e/somalia---sv---re.jpg?width=150&quality=85)

Målet för svenskt internationellt bistånd är att skapa förutsättningar för bättre levnadsvillkor för människor som lever i fattigdom och förtryck. Utvecklingssamarbetet ska ta sin utgångspunkt i principerna om bistånds- och utvecklingseffektivitet liksom i de nya internationella överenskommelser som det internationella samfundet enades om under 2015, Agenda 2030, Addis Abeba Action Agenda och klimatavtalet från Paris.

Målet för svenskt internationellt bistånd är att skapa förutsättningar för bättre levnadsvillkor för människor som lever i fattigdom och förtryck. Utvecklingssamarbetet ska ta sin utgångspunkt i principerna om bistånds- och utvecklingseffektivitet liksom i de nya internationella överenskommelser som det internationella samfundet enades om under 2015, Agenda 2030, Addis Abeba Action Agenda och klimatavtalet från Paris.

Svenskt utvecklingssamarbete med Somalia inom ramen för denna strategi ska bidra till hållbar fred, stärkt motståndskraft mot kriser och katastrofer, ökad respekt för mänskliga rättigheter, jämställdhet och miljö- och klimatmässigt hållbar utveckling. Strategin ska gälla under perioden 2018-2022 och omfattar sammantaget 3 052 miljoner kronor varav 3 000 miljoner kronor avser Sidas verksamhet och 52 miljoner kronor avser Folke Bernadotteakademins verksamhet.

Sidas verksamhet ska bidra till följande mål:

Fredliga och inkluderande samhällen

* Ökade förutsättningar för deltagande i freds- och statsbyggnadsprocesser, framförallt av kvinnor och unga.
* Stärkt kapacitet att genomföra en hållbar och inkluderande säkerhetssektorreform.
* Stärkt kapacitet att förebygga och motverka våldsam extremism
och radikalisering.
* Förbättrade förutsättningar för en inkluderande och hållbar ekonomisk tillväxt.

Folke Bernadotteakademins verksamhet ska inom ovan område bidra till mål 1 och 2.

Mänskliga rättigheter, demokrati och rättsstatens principer

* Stärkta system och institutioner som upprätthåller och garanterar respekt för mänskliga rättigheter, demokrati och rättsstatens principer.
* Ökat deltagande och inflytande i demokratiska processer, framförallt av
kvinnor och unga.
* Stärkt institutionell kapacitet för tillhandahållande av grundläggande
samhällstjänster och ansvarsutkrävande.

Motståndskraft, miljö, klimat och energi

* Ökad livsmedelstrygghet och hållbart nyttjande och hållbar förvaltning av naturresurser med fokus på lantbruk, vatten och hav.
* Ökad tillgång till förnybar energi och förbättrad energieffektivitet.
* Ökad motståndskraft och anpassning till klimatförändringar samt stärkt kapacitet för reducering av naturkatastrofer, miljöförstöring och miljörisker.

Jämlik hälsa med fokus på SRHR

* Ökad och jämlik tillgång till hälso- och sjukvård med fokus på kvinnor och barn.
* Ökad tillgång till och respekt för sexuell och reproduktiv hälsa och rättigheter.
