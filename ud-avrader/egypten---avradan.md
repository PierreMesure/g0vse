# Egypten - avrådan

Utrikesdepartementet avråder från alla resor till norra Sinai-provinsen samt till gränsområdet mot Libyen inom ett avstånd om 20km från den libyska gränsen.

Utrikesdepartementet avråder vidare från icke nödvändiga resor till södra Sinai-provinsen som ligger norr om väg 36 (St Catherine-Nuweibaa Rd), med undantag för huvudvägarna utmed kusterna, d.v.s. mellan Sharm el Sheikh och Taba samt Sharm el Sheikh och Suez, och orterna längs dessa huvudvägar.

Utrikesdepartementet avråder även från icke nödvändiga resor till ökenområdena väster om Nildalen och Nildeltat med undantag för kustområdet mellan Nildeltat och Marsa Matruh samt väg 19 från Marsa Matruh till oasen Siwah. Även Fayoum-provinsen undantas från avrådan.

Avrådan gäller tills vidare.
