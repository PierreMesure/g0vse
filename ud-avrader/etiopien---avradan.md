# Etiopien – avrådan

Med anledning av förändringar i säkerhetsläget har Utrikesdepartementet den 30 oktober 2023 beslutat om att ändra avrådan för Etiopien. Följande avrådan gäller:

Utrikesdepartementet avråder fortsatt från icke nödvändiga resor till Etiopien med undantag huvudstaden Addis Abeba (som inte omfattas av avrådan).

Utrikesdepartementet avråder fortsatt från alla resor till regionerna: Amhara, Gambela, Benishangul-Gumuz och Somali (undantaget staden Jigjiga som fortsatt omfattas av avrådan från icke nödvändiga resor).

Utrikesdepartementet utökar sin avrådan till att omfatta alla resor till regionen Oromia, med undantag för staden Bishoftu och resor med flyg till staden Jimma – för vilka Utrikesdepartementet avråder från icke nödvändiga resor.

Utrikesdepartementet avråder fortsatt från alla resor till regionerna Tigray och Afar, men nu med undantag för resor med flyg till städerna Mekelle och Semera – för vilka Utrikesdepartementet nu avråder från icke nödvändiga resor.

Utrikesdepartementet avråder fortsatt från alla resor till Konsozonen och de fyra omkringliggande Special Woredas (Alle, Derashe, Amaro samt Burji) i regionen Southern Ethiopia men utökar avrådan till att även omfatta alla resor till Gedozonen.

Utrikesdepartementet avråder fortsatt från alla resor inom 50 km från Etiopiens gräns till Kenya och Sydsudan.

Avrådan gäller tills vidare.
