# Azerbajdzjan - avrådan

Med anledning av förändringar i säkerhetsläget har Utrikesdepartementet den 14 december 2020 beslutat om att ändra avrådan för resor till Azerbajdzjan.

Följande avrådan gäller: Utrikesdepartementet avråder från alla resor till Nagorno-Karabach samt distrikten Agdam, Kelbadzjar, Latjin, Fizuli, Jabrayil, Zengilan och Gubadli. Utrikesdepartementet avråder från alla resor till områden som ligger närmare än 5 kilometer från den internationella gränsen mellan Armenien och Azerbajdzjan. Avrådan gäller tills vidare.
