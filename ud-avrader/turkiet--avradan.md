# Turkiet – avrådan

Med anledning av förändringar i säkerhetsläget har UD den 28 mars 2022 beslutat om att ändra avrådan för Turkiet. Beslutet innebär att avrådan från alla resor till Diyarbakir stad hävs. Följande avrådan gäller:

Med anledning av säkerhetsläget avråder UD från alla resor till Turkiets närområde mot Syrien och Irak, upp till ett avstånd om 10 kilometer från den syriska respektive den irakiska gränsen.
Vidare avråder Utrikesdepartementet från icke nödvändiga resor till gränsprovinserna Hatay, Kilis, Sirnak och Hakkari i sin helhet.

Avrådan gäller tills vidare.
